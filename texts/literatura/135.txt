Stanisław Cat-Mackiewicz był związany z czterema miastami. Urodził się  w Petersburgu, gdzie spędził wczesną młodość. Później przez 17 lat był redaktorem gazety "Słowo" w Wilnie. Był to główny okres jego wpływów i działań publicystycznych. Napisał 21 książek, 55 broszur i ponad 3 tys. artykułów.Deklarował poglądy konserwatywne, czuł się monarchistą, ale sympatyzował z Józefem Piłsudskim. Poparł zamach majowy. Krytyka polityki Józefa Becka zaprowadziła Mackiewicza wiosną 1939 roku do obozu w Berezie Kartuskiej.W latach 1940-1956 działał w Londynie. Tu nastąpił szczyt jego działalności politycznej. Należał do czołowych przedstawicieli opozycji rządu emigracyjnego, zwalczał gabinety Władysława Sikorskiego i Stanisława Mikołajczyka. W 1954 roku emigracyjny prezydent August Zaleski, powierzył Mackiewiczowi tekę premiera i ministra spraw zagranicznych Rządu RP na Uchodźstwie.W 1956 roku Stanisław Cat-Mackiewicz wypowiedział słynne słowa: "Polska jest Polską" i jako jeden z nielicznych emigracyjnych polityków wrócił do kraju. Ostatni okres życia spędził w Warszawie, skupiając się przede wszystkim na twórczości historyczno-literackiej. Zmarł 18 lutego 1966. Wybitny publicysta czy mało poważny polityk? - Obawiam się, że nie da się mówić o Mackiewiczu wyłącznie jako o polityku albo wyłącznie jako o publicyście. To było bardzo silnie powiązane - zaznaczył    dr Jerzy Jaruzelski na wstępie w audycji Andrzeja Sowy z cyklu "Na historycznej wokandzie".- Mackiewicza gubiły proroctwa, które szybko dały się konfrontować z realiami. Służył Polsce bezinteresownie, ale także anachronicznie i w moim przekonaniu bezużytecznie. Nie rozumiał istoty nowoczesnej Polski - mówił dr Janusz Osica, występujący w audycji w roli oskarżyciela.- We wszystkich tych okresach jednej rzeczy Mackiewiczowi zarzucić nie można, że nie cenił tego, co uważał za polską rację stanu. Był to człowiek bezspornie ideowy. Miał swoją wizję Polski, interesu narodowego i wedle tego zawsze postępował - ripostował antenowy obrońca dr Janusz Jaruzelski, autor książki "Mackiewicz i konserwatyści". Jakie były polityczne dokonania Stanisława Mackiewicza dla Polski? Posłuchaj sporu historyków. mjm Pozostaje pisarzem ciągle problematycznym i wciąż za mało znanym. Stworzył spójne i konsekwentne uzasadnienie antykomunizmu jako postawy etyczno-światopoglądowej. Jego powieści są świadectwem losów Polaków i innych narodowości Kresów wschodnich II Rzeczypospolitej. Oddzielał kulturę rosyjską od kultury sowieckiej. Wskazał na zapatrzenie Polski Podziemnej w Londyn i jego wytyczne, wynikające z polityki brytyjskiej, a nie rozpatrujące kwestii polskiej jako takiej.Dodajmy jeszcze nieforunną historię wyroku na Mackiewicza za rzekomą kolaborację z Niemcami. Józef Mackiewicz to postać kontrowersyjna, choć dyskusje wokół niego ostatnio przycichły, bo odeszło pokolenie, które bezpośrednio było uwikłane w te spory.W "Sezonie na Dwójkę" prof. Włodzimierz Bolecki (autor "Ptasznika z Wilna" - najpełniejszej monografii pisarza) i prof. Andrzej S. Kowalczyk mówili przede wszystkim o Mackiewiczu-pisarzu.Posłuchaj powieści Józefa Mackiewicza „Sprawa pułkownika Miasojedowa”. Czyta Mariusz Benoit.- Wybitni pisarze zawsze stanowią planety osobne, samodzielne, autonomiczne – mówił prof. Kowalczyk. - Wartość emigracji polskiej po 1939 roku stoi literaturą. Mackiewicz należy do talentów pierwszej wielkości. Nie wahałbym się wymienić go w jednym szeregu z Miłoszem, Gombrowiczem, Stempowskim, Vincenzem. To jest twórczość tej rangi.Jedynie prawda jest ciekawa – pisał Mackiewicz. Bohaterką jego opowieści jest rzeczywistość, twierdzi prof. Bolecki:- Mackiewiczowska fascynacja prawdą i uczynienie z niej podstawowego kryterium kultury i komunikacji brała się z jego pasji docierania do rzeczywistości, do prawdy o niej. Do wychodzenia poza to wszystko, czym była wypełniona, według Mackiewicza, sfera publicznych dyskursów na temat życia społecznego, historii, poszczególnych ludzi i zjawisk. Mackiewicz sferę publiczną traktował – i potrafił to opisać – jako zbiór stereotypów, komunałów, uproszczeń, półprawd, wmówień, frazesów, ignorancji…Pokazywał, że świat jest inny. Rzeczywistość funkcjonująca w obiegu kulturowym była ziemią nieznaną, którą z pasją odkrywał. Potrafił dotrzeć do najdalszych zakątków świata społecznego, literackiego, politycznego. Jego pisarstwo wyrasta z gatunków dziennikarskich, które dzisiaj zostały uznane za narzędzie poznawania rzeczywistości: reportaż, rozmowa, opis.Posłuchaj  również nagrań związanych z Józefem Mackiewiczem zgromadzonych w  serwisie Radia WolnościWażnym wątkiem w twórczości Mackiewicza był problem fabrykowania fałszu. Jak mówił prof. Kowalczyk, kultura specjalizuje się w tworzeniu kłamstwa, które jest wygodne, miłe, doraźnie pożyteczne, integrujące społeczność. Ludzie spłaszczają świat, w którym żyją, redukują go do jednego wymiaru. Ten mechanizm Józef Mackiewicz potrafił zdiagnozować i opisać.W audycji Michała Montowskiego wykorzystano nagrania rozmów z pisarzem Markiem Nowakowskim, który zwrócił uwagę na wiele cech warsztatu pisarskiego Mackiewicza - przede wszystkim na rolę opisu przyrody. O przyrodzie rozmawialiśmy także z dr. Andrzejem Kruszewiczem, ornitologiem i dyrektorem warszawskiego zoo. Naukowiec analizował ornitologiczne fragmenty prozy Józefa Mackiewicza.Zapraszamy również do wysłuchania fragmentów "Sprawy mordu katyńskiego" Józefa Mackiewicza - pierwszej książki o zbrodni katyńskiej, napisanej przez Polaka, "który TAM był, i odkopanie grobów katyńskich widział na własne oczy".Fragmenty książki czyta Krzysztof Gosztyła.30 grudnia 1888 urodził się Eugeniusz Kwiatkowski, polski ekonomista, polityk, minister przemysłu i handlu, wicepremier, minister skarbu.  Był jednym z współtwórców budowy portu i miasta w Gdyni. To z jego inicjatywy powstał Centralny Ośrodek Przemysłowy. Eugeniusz Kwiatkowski w znacznym stopniu przyczynił się też do powstania Stalowej Woli, wniósł wielki wkład w rozwój polskiego przemysłu chemicznego: zakładów azotowych w Chorzowie i Tarnowie. Na fali entuzjazmu - Trzeba było nakładu wielkich wysiłków finansowych i rozumowych, by przekreślić fakt istnienia trzech dzielnic zaborczych. Prawie każdy obywatel zdawał sobie sprawę, że w tych warunkach Polska egzystować nie może. Polityka rozbudowy Gdyni przy współudziale i pomocy całego społeczeństwa stworzyła pewien przełom w tej sytuacji - słyszymy w archiwalnym, radiowym wystąpieniu Eugeniusza Kwiatkowskiego.Jego wypowiedź przytoczył Sławomir Szof w audycji z cyklu "Postacie XX wieku". Gościem programu nadanego w 2003 r. był publicysta, Stefan Bratkowski. - Polscy inżynierowie projektowali port w Gdyni jeszcze przed I wojną światową - mówił. - Już wtedy myślało się nie tylko o niepodległości, ale o przyszłej Polsce na morzu. Zdaniem gościa audycji, Eugeniusz Kwiatkowski był jednym z najwybitniejszych Polaków w historii naszego kraju.Inżynier z wykształcenia Eugeniusz Kwiatkowski urodził się w 30 grudnia 1888 w rodzinie ziemiańsko-inteligenckiej w Galicji Wschodniej. Ukończył studia na Politechnice Lwowskiej. Wstąpił do Legionów Józefa Piłsudskiego. Był bliskim przyjacielem swego wykładowcy z uczelni - Ignacego Mościckiego. Po zakończeniu I wojny światowej i odzyskaniu przez Polskę niepodległości w 1918 roku aktywnie włączył się w przyłączenie do naszych ziem Górnego Śląska.- To był inżynier i doskonale wiedział, co to znaczy Górny Śląsk - powiedział Stefan Bratkowski. - Z tym, że jego zainteresowania koncentrowały się na samym przemyśle. Kiedy trafili razem z Ignacym Mościckim do Zakładów Azotowych w Chorzowie, to po odejściu całej tamtejszej, niemieckiej kadry, oni dwaj tę skomplikowaną technologię uruchomili w ciągu miesiąca od przejęcia zakładów.Wielka Polska W tamtych czasach myślenie o przemysłowym rozwoju Polski było bardzo trudne. W kraju, zniszczonym wojną, po ponad 120 latach zaborów brakowało środków finansowych na przedsięwzięcia, o których marzył Kwiatkowski. Jednak się udało."Wspaniałym, zwycięskim kraulem rzuciła się Polska w słone fale Bałtyku" – pisała z emfazą przedwojenna prasa o Gdyni. I nie bez powodu, gdyż w ciągu zaledwie 10 lat powstało miasto i port porównywane wówczas do Amsterdamu, Bremy czy Genui.Stefan Bratkowskim uważał, że Kwiatkowski był "fighterem, menedżerem pełną gębą i człowiekiem z ogromną fantazją".- Od przecięcia pierwszego drzewka na placu budowy w Stalowej Woli do uruchomienia wielkiego pieca upłynęło 11 miesięcy, a po 12 miesiącach z zakładów w Stalowej Woli wychodziły już działka przeciwlotnicze klasy światowej - komentował gość audycji.W Polsce Ludowej Po wybuchu II wojny światowej Kwiatkowski został internowany w Rumunii. Zgłosił swój akces do rządu utworzonego przez gen. Władysława Sikorskiego w Paryżu, ale tę propozycję odrzucono. Przyjął natomiast propozycję wejścia do Rządu Jedności Narodowej. - Borejsza pojechał do niego do Rumunii, przedstawił mu sytuację - mówił Bratkowski. - Wrócił, został delegatem rządu ds. Wybrzeża. I znów zabrał się za odbudowę i rozbudowę Gdyni.W roku 1948 został odsunięty na margines. Zajął się pracą naukową z dziedziny chemii, ekonomii i historii. Przez wiele lat był szykanowany przez władze PRL. Zamieszkał w Krakowie, gdzie zmarł 22 sierpnia 1974. Jest pochowany na Cmentarzu Rakowickim.bs29 czerwca 1941 zmarł Ignacy Jan Paderewski, uznany na świecie pianista i kompozytor, premier i minister spraw zagranicznych II RP.   Przez muzykę do polityki Urodził się w 1860 roku w Kuryłówce, w małej wiosce na Podolu. Skłonność do muzyki przejawiał już w wieku 3 lat. Ojciec Ignacego był przekonany o talencie syna i zainwestował w przyszłego wirtuoza fortepianu. Paderewski już jako 20-latek wyjechał za granicę i dzięki wsparciu Heleny Modrzejewskiej, zachwyconej jego talentem, mógł kontynuować naukę na najlepszych akademiach muzycznych Europy.Szybko zyskał sławę i uznanie na całym świecie. Na jego recitalach można było spotkać nawet koronowane głowy. Ze sławą przyszły również pieniądze, którymi Paderewski chętnie się dzielił. W 1915 roku razem z Henrykiem Sienkiewiczem założył w Vevey Szwajcarski Komitet Generalny Pomocy Ofiarom Wojny w Polsce. Kiedy w tym samym roku wyjeżdża do Stanów Zjednoczonych urasta do ideowego przywódcy Polonii amerykańskiej.– Wydaje mi się, że powołanie Paderewskiego było powołaniem społecznikowskim, biorącym się z romantycznego pojmowania służby ojczyźnie i Polsce – mówił w aud. Andrzeja Sowy w 1992 roku publicysta Marek Ruszczyc.   Działalność polityczna Swoje szerokie kontakty za oceanem Ignacy Jan Paderewski wykorzystuje na rzecz rodaków. Za pośrednictwem pułkownika Edwarda Mandella House’a informuje prezydenta Woodrowa Wilsona o sytuacji w Polsce, polityce zaborców, o dramacie Polaków. Dzięki wielkiej aktywności Paderewskiego prezydent Wilson w słynnym orędziu z 22 stycznia 1917, mówił wyraźnie o prawie Polski do niepodległości. Na tej podstawie jeden z 14 punktów pokoju sformułowanych przez Wilsona, mówi o konieczności powstania niepodległego państwa polskiego z dostępem do morza.Kiedy po odzyskaniu przez Polskę niepodległości Paderewski wracał do kraju, witany był jako symbol odrodzenia ojczyzny. Jego przyjazd do Poznania stał się pretekstem do wybuchu powstania wielkopolskiego.  Premier Paderewski Po przyjeździe do Warszawy podjął się roli mediatora między Piłsudskim a obozem Dmowskiego. Józef Piłsudski, widząc zaangażowanie w odbudowę niepodległej Polski oraz umiejętności zmotywowania przeciwników politycznych do działania we wspólnym celu, mianował go premierem i jednocześnie ministrem spraw zagranicznych.– Piłsudski zdawał sobie sprawę, że przez Paderewskiego rozładuje konflikt między lewicą, centrum i prawicą, a przede wszystkim, dzięki Paderewskiemu uzyska życzliwość Ententy i Stanów Zjednoczonych – tłumaczył w audycji Sławomira Szofa w 1994 roku prof. Marian Drozdowski.– Na tym polegała wielkość Józefa Piłsudskiego, że widząc ogromne wpływy prawicy i centrum oraz Kościoła w życiu publicznym desygnował postać, która byłaby uznana przez koalicję – tłumaczył prof. Marian Drozdowski.Wielu zarzucało Paderewskiemu artystyczny chaos w działaniu. W kwestiach administracyjnych pomagał mu Stanisław Wojciechowski. Paderewski jako wielki artysta, człowiek nadwrażliwy i ambitny w polityce spotykał się z wieloma złymi doradcami, co według gości Andrzeja Sowy w audycji "Na historycznej wokandzie" nie mogło przynieść wymiernych efektów jego rządzenia.– Paderewski będąc wspaniałą postacią na wszystkich obszarach, nie był postacią wspaniałą na jednym, wąskim wyimku jego działalności, czyli na obszarze praktyki politycznej – oceniał dr Janusz Osica.    Konferencja w Paryżu Paderewski funkcję premiera pełnił niespełna rok. Ustąpił ze stanowiska 10 grudnia 1919, ponieważ frakcje sejmowe nie były zadowolone z ustaleń konferencji pokojowej w Paryżu, na której Paderewski wraz z Romanem Dmowskim był przedstawicielem Polski. Oburzenie wywołało m.in. to, że nie udało się wynegocjować trwałego połączenia Galicji Wschodniej z Polską. Premier został brutalnie zaatakowany przez frakcje sejmowe jako odpowiedzialny za taki stan rzeczy.Po podaniu się do dymisji wyjechał do Szwajcarii, żeby odpocząć od polityki, choć tak naprawdę nigdy całkowicie się z nią nie rozstał. Był człowiekiem myśli demokratycznej oraz orientacji prozachodniej. Całą swoją działalnością promował interes Polski na świecie, stając się jej nieformalnym ambasadorem.  Posłuchaj  przemówienia Ignacego Jana Paderewskiego na inauguracyjnym zebraniu Rady Narodowej w Paryżu w 1940 roku.Po wybuchu II wojny światowej wszedł w skład polskich władz na uchodźstwie. Został przewodniczącym Rady Narodowej RP w Londynie. We wrześniu 1940 roku pojechał jeszcze do Stanów Zjednoczonych, aby tam zabiegać w sprawie polskiej.Ignacy Jan Paderewski zmarł 29 czerwca 1941 w Nowym Jorku. Dopiero ponad 50 lat później jego prochy sprowadzono do Polski i pochowano w krypcie archikatedry św. Jana w Warszawie. mb 