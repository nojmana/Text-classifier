9 lutego 1881 zmarł Fiodor Dostojewski, rosyjski pisarz, jeden z najważniejszych autorów w dziejach literatury światowej.Przyszedł na świat w Moskwie jako syn lekarza wojskowego. Już w dzieciństwie zetknął się z biedą i zepsuciem rozwijającego się miasta. W świecie literatury debiutował nie jako pisarz, a jako tłumacz, przekładał z francuskiego m.in. dzieła Balzaca.W świecie zbrodni i karyDostojewski brał udział w spotkaniach pietraszewców, czyli kółek intelektualistów, zwolenników socjalizmu utopijnego. Za to został aresztowany i był o włos od kary śmierci. Tę zmieniono na czteroletnie zesłanie na Syberię.- Dostojewski doświadczył na katordze kontaktu z kryminalistami - wyjaśniał ks. prof. Henryk Paprocki, gość audycji "Między zbrodnią i karą - demony Fiodora Dostojewskiego". - Po czymś takim trudno nie mieć obrazu człowieka jako zarazem anioła i bestii.Doświadczenia z pobytu na Syberii natchnęły go do napisania powieści "Zapiski z martwego domu"(1860-62).W stronę chrześcijaństwaDostojewski to nie tylko pisarz, to przede wszystkim myśliciel. Jedyną książką, którą miał przy sobie podczas pobytu na Syberii była "Biblia", to popchnęło go ku zagadnieniom moralności chrześcijańskiej. Jego książki stawiały czytelnika przed pytaniami granicznymi, na które odpowiedź miała zmienić diametralnie życie. - Właściwie trudno jest znaleźć w ówczesnej Europie drugiego człowieka, który przeczytałby tyle książek z zakresu Biblii - mówił ks. prof. Henryk Paprocki w audycji Elżbiety Łukomskiej i Doroty Gacek. - Dostojewski jest pisarzem przesiąkniętym prawosławnym chrześcijaństwem do szpiku kości.Stąd u Dostojewskiego pochwała prostoduszności i krytyka ludzkiej pychy. Takie myślenie można znaleźć między innymi w "Zbrodni i karze", "Idiocie" i "Braciach Karamazow". Utwory Dostojewskiego pełne są symboliki chrześcijańskiej i odniesień: żadne imiona, wydarzenia, a nawet barwy, nie są przypadkowe.Przeciwnik i prorok rewolucjiSławę międzynarodową przyniosła Dostojewskiemu powieść "Biesy". - Pisarz przeraził się wizją rewolucji - wyjaśniał ks. prof. Henryk Paprocki. - Pojawiła mu się ona przed oczyma w wyniku pewnego wydarzenia. Rosyjski rewolucjonista Nieczajew zorganizował grupę buntowników. Jeden z nich, student Iwan Iwanowicz Iwanow, postanowił opuścić tę organizację i został zamordowany. Dla Dostojewskiego to wydarzenie było szokiem.- Powieści Dostojewskiego pokazują, jak podświadomość człowieka oddziałuje na nasze zachowanie - mówił ks. prof. Henryk Paprocki.W tej powieści badacze twórczości Dostojewskiego dopatrują się zapowiedzi rewolucji październikowej, która wstrząsnęła Rosją w 1917 roku. Tego wydarzenia pisarz nie dożył. Dostojewski zmarł 9 lutego 1881 roku.Fiodor Dostojewski - sylwetkę pisarza przybliża ks. prof. Henryk Paprocki w audycji "Między zbrodnią i karą - demony Fiodora Dostojewskiego". Posłuchaj audycji Elżbiety Łukomskiej i Doroty Gacek.bmPrzez całą swoją twórczość Fiodor Dostojewski lubił pisać krótkie, żartobliwe utwory wierszem – parodie, pastisze i epigramy. Do dziś zachowały się trzy wersje rymowanego felietonu zatytułowanego "Walka nihilizmu ze szlachetnością". Te utwory wraz z wiernopoddańczymi odami, napisanymi na zesłaniu, można znaleźć w najszerszych zbiorach wszystkich dzieł Dostojewskiego.W dokumentalno-poetyckim wydaniu "Słów po zmroku" Wacław Tkaczuk opowiadał, dlaczego liczne koneksje Fiodora Dostojewskiego z twórczością poetycką nie zaowocowały imponującym dorobkiem.Mało kto wie, że starszy brat pisarza, Michał, był poetą – wraz z Fiodorem prowadzili miesięcznik literacko-polityczny "Wriemia". Choć autor "Biesów" zajmował się redagowaniem i recenzowaniem tekstów swego brata, sam poezją nie zajął się nigdy na poważnie. Chętnie jednak cytował ją w swoich powieściach. Zasięg czasowy i geograficzny źródeł, do których sięgał, jest ogromny – od Homera, poprzez niemieckich twórców romantycznych, aż po Puszkina i Lermontowa. Bohaterowie powieści rosyjskiego pisarza często mówią wprost wierszami lub parafrazują je w taki sposób, że nie ma wątpliwości, czym się Dostojewski przy pisaniu owych dialogów inspirował.Tylko raz poezja w twórczości Dostojewskiego pojawiła się na pierwszym planie. W latach 1854-1856 w porywie desperackiego pragmatyzmu napisał ody: jedną z okazji wydarzeń europejskich 1854, drugą na dzień 1 lipca 1855 oraz trzecią na okoliczność koronacji i zawarcia pokoju. – Znaczenia tych utworów na wskroś konwencjonalnych, nie można mierzyć skalą artystyczną, ale są interesujące jako dramatyczna próba powrotu do życia literackiego, po czasie zesłania – ocenił Wacław Tkaczuk. Jednak pisarz nadal był objęty zakazem druku i żaden z tych utworów się nie ukazał. Michał, choć wcześniej chętnie słuchał Fiodora, oceniał wiersze z tego okresu jako bardzo złe.Audycję przygotował Wacław Tkaczuk.Aby dowiedzieć sie więcej, klinij ikonę dźwięku "Dlaczego Dostojewski nie został poetą" w boksie Posłuchaj po prawej stronie.(Lm)Cezary Wodziński - znakomity filozof, tłumacz i eseista - przygotował bowiem przekład "Braci Karamazow" na prośbę przyjaciela, który postanowił zmierzyć się z tą wielką narracją na scenie. I właśnie o czytaniu wielkiej literatury, o tym, jak przybliżać ją młodemu pokoleniu, oraz o tym, jak tłumaczyć ją na język teatru, dyskutowaliśmy w "Rozmowach po zmroku". Trzecim gościem Jacka Wakara był Sebastian Majewski. Zastępca dyrektora d/s artystycznych Narodowego Starego Teatru wspominał między innymi słynne "krnąbrne" inscenizacje "Ziemi Obiecanej" Reymonta oraz trylogii Sienkiewicza autorstwa Jana Klaty, zwracając uwagę na drugie - popkulturowe - życie narracji kultury wysokiej.Rozmowa toczyła się jednak przede wszystkim wokół "Braci Karamazow" i fenomenu Fiodora Dostojewskiego, którego twórczość i myśl stały się jedną z największych życiowych pasji profesora Wodzińskiego. - Dostojewski opętał mnie po raz pierwszy podczas studiów. Od tamtej pory wciąż do mnie powraca, i to w sposób dosyć arogancki. To jakieś fatum - żartował autor takich prac, jak "Św. Idiota. Projekt antropologii apofatycznej", czy "Trans, Dostojewski, Rosja, czyli o filozofowaniu siekierą".Jacek Wakar zwrócił uwagę, że cechą wielkich narracji są właśnie ich nieustające powroty, choćby aroganckie, czy w "krnąbrnych" odczytaniach. Profesor Wodziński polemizował jednak z powszechnym rozumieniem "ponadczasowości" dzieł literackich. - Powieści Dostojewskiego są raczej "nie na czasie" - tłumaczył. - Ani nie są zanurzone w doraźność, ani też nie odwołują się do wieczności. One zakłócają relację pomiędzy jednym a drugim, sprawiają, że te dwie sfery zaczynają nam się mylić. Codzienność pobłyskuje wiecznością, a to, co nieśmiertelne, nabiera cech codzienności...Więcej - m.in. o tym, jak różne wielkie narracje się w sobie przeglądają i jak "Lód" Jacka Dukaja odpowiada na pytania postawione przez Dostojewskiego - w nagraniu "Rozmów po zmroku".W posłowiu do książki "Pamiętam tylko dni słoneczne" Aleksander Kaczorowski, pisarz, eseista, tłumacz literatury czeskiej, przywołał słowa pewnego krytyka muzycznego o Mahlerze: "to Dostojewski opowiadany przez Chaplina". Według niego zdanie to lepiej pasuje do Bohumila Hrabala, który zresztą uwielbiał zarówno Mahlera, jak i Dostojewskiego.– Wydaje mi się, że fenomen prozy czeskiego pisarza w dużej mierze osadzony jest na zadziwiającym kontraście między poważną tematyką egzystencjalną a niezwykle lekką, frywolną, czasem liryczną formą – powiedział gość "Ćwiczeń z myślenia". – Z pewnością miało to związek z czeską tradycją literacką, w której autor "Postrzyżyn" był bardzo mocno osadzony. Czuł się kontynuatorem Haška, do którego nawiązywał tonem ludycznym swojej prozy – dodał.Hrabal cenił także Chaplina. – Bardzo lubił to, co nazywał amerykańską groteską, czyli klasyczne kino nieme, komediowe, slapstickowe – mówił Aleksander Kaczorowski. – Oglądał te filmy w młodości, więc w oczywisty sposób nasiąknął nimi. Kino bez wątpienia było dla niego jednym z istotnych źródeł natchnienia. Należał chyba do pierwszego pokolenia twórców literatury światowej, dla których inspiracje kinematograficzne były tak ważne – opowiadał.Zapraszamy do wysłuchania całej audycji przygotowanej przez Dorotę Gacek i Elżbietę Łukomską.mc/kd