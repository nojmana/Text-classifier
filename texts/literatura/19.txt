Już dawno przekonałam się, że czytniki i aplikacje do czytania są nie tylko wygodne, ale też dają dostęp do ogromu bezpłatnych opowiadań i książek. I to nie tylko klasyki, która już trafiła do wolnego dostępu, ale także świeżynek: pojedynczych tekstów i całych antologii. Także fantastyki.Do tego podsumowania zainspirował mnie po części Qbuś-Pożeracz, który niedawno wrzucił u siebie zestawienie kilku konkretnych źródeł darmowej literatury, a częściowo zbliżający się termin wysyłania swoich nominacji do Nagrody im. Janusza A. Zajdla (tu możecie zagłosować – zachęcam!).A wracając do tematu – poniżej ciekawe projekty, antologie, magazyny, o których nie każdy słyszał, a które zbierają polskich fantastycznych debiutantów (i nie tylko!). Podlinkowania znajdziecie najczęściej w tytułach 🙂Tu także przypomnę mój wpis o bundlach – czyli bardzo tanich paczkach książek,często już od złotówki.Darmowe antologie, zbiorki i większe publikacje fantastyczne.Geniusze FantastykiTo chyba największy projekt tego typu – 64 opowiadania debiutantów i znanych już pisarzy. Antologia wydana pod logiem Genius Creations, ale ekipa ją przygotowująca niewiele miała wspólnego z samym wydawnictwem, a pomysł wyszedł z zewnątrz.FantazmatyZupełnie nowy projekt. Nadzoruje go ten sam trzon redakcyjny co Geniuszy, ale już bez podpierania się logiem wydawnictwa. Nad zbiorem pracowało kilkadziesiąt osób – pierwszy tom zawiera 20 opowiadań, drugi ukaże się jesienią. Na przyszły rok planowany jest kolejny zbiorek Umieranie to parszywa robota.Ostatni dzień pary 1 i 2Dwa zbiory opowiadań w klimatach steampunka, w drugim tomie z niewielkim odchyłem w stronę postapo. Tom pierwszy to 20 tekstów, w tym sporo autorów młodych, ale dość znanych, np. Krzysztof Piskorski czy Anna Kańtoch (pobierz tutaj). W tomie drugim opowiadań znajdziemy aż 37! Tym razem przeważają mniej znane i debiutujące nazwiska, ale nie tylko – są choćby Marcin Podlewski czy Michał Cholewa (pobierz tutaj).Antologia X Wydana przez zespół redakcji magazynu online Creatio Fantastica antologia fantastyki, której tematem przewodnim jest liczba 10. Publikacja ukazała się z okazji dziesięciolecia pisma. W środku, wbrew tytułowi, 24 teksty 🙂Antologie Metro 2033Dotąd ukazały się cztery tomy. Były dodawane za damo do niektórych książek z Uniwersum Metro 2033, ale są też cały czas dostępne jako darmowe e-booki. Większość tekstów to fanowskie opowiadania publikowane i zgłaszane w serwisie fanów Metro 2033.Lem. AntologiaSześć opowiadań wybranych specjalnie na Krakowskie Przystanki Literackie. W zbiorku znajdują się teksty: Science fiction: beznadziejny przypadek – z wyjątkami, Terminus, Nowa Kosmogonia, Tragedia pralnicza, Maszyna Trurla oraz O ewolucji.Rok 2012 Jak wskazuje nazwa – to starsze teksty. Antologia nie jest stricte fantastyczna, ale tego gatunku w niej sporo. Zbiera najpopularniejszych w tamtym okresie autorów z platformy selfpublishingowej/wydawniczej RW2010, w tym np. Romualda Pawlaka.I odpuść nam nasze winyAntologia polskiego horroru pod wezwaniem Magazynu Histeria. 7 opowiadań, prawie 170 stron – czego chcieć więcej?Czarna kokardaKolejna antologia polskiego horroru, tym razem od magazynu i portalu Grabarz Polski. 11 opowiadań, wśród autorów Kain, Kurcz Jr i Cichowlas. Do tego ładnie złożone – a to nie zawsze jest normą 😉Dwumiesięcznik SOFA – numer o fantastyceNieistniejący już magazyn literacki; jeden z numerów w całości poświęcono fantastyce. Potraktowałam go jako antologię 🙂Magazyny i ziny fantastyczne dostępne za darmo w formacie cyfrowym.SzortalCo miesiąc portal publikuje magazyn Szortal na wynos z krótkimi formami literackimi podszytymi fantastyką, recenzjami, często też innymi atrakcjami. Co kwartał ukazuje się Szortal Wydanie Specjalne.Magazyn Biały KrukBardzo przyjemny internetowy magazyn literacki tworzony przez grupkę pasjonatów. Wewnątrz sporo opowiadań, raczej młode, mało znane nazwiska, ale warte uwagi (pojawiała się np. Aleksandra Cebo, której teksty bardzo lubię).SilmarisNieduży magazyn, ale ma już na koncie 9 numerów! Zawiera głównie opowiadania debiutantów i recenzje. Bardzo miłe przeglądadełko, warte uwagi – przejrzyjcie koniecznie 🙂SmokopolitanCzyli prasowy przebój fantastyczny – wszedł z przytupem na listę poczytnych magazynów i z tego, co mi wiadomo, lubiany jest zwłaszcza przez młodszych członków fandomu (czyt. tych urodzonych po 1985). W wersji elektronicznej jest darmowy, ale chętni mogą kupić wersję papierową.Czas FantastykiPięć numerów tego analitycznego, krytycznego magazynu można pobrać za darmo ze strony Narodowego Centrum Kultury. Jest trochę prozy, ale to głównie publicystyka – nie powinno się jej jednak pomijać, bo po prostu jest dobra.Magazyn HisteriaWspomniany już wyżej magazyn skupiający się na horrorze. Polscy autorzy, sporo konkursów literackich, generalnie jeśli ktoś horror lubi – na pewno znajdzie coś dla siebie.Grabarz PolskiMagazyn, a teraz także portal o horrorze. Można tam pobrać wszystkie numery pisma, a w nich – dziesiątki opowiadań polskich autorów.Świt Ebooków To nie magazyn literacki, a raczej periodyczna publikacja o e-czytaniu, ale zawiera także opowiadania. Wszystkie numery są za darmo.Creatio FantasticaAkademicki, analityczny magazyn o fantastyce (stąd trafiają się recenzje na 13 stron, zahaczające o takie pojęcia jak „koło hermeneutyczne” na przykład). Zawiera masę tekstów publicystycznych, ale trafiają się też opowiadania – przejrzyjcie spisy treści 🙂Gdański Klub Fantastyki od lat niezmiennie wydaje informatory. Akurat opowiadań w nich niewiele, za to jest co nieco publicystyki, często bardzo ciekawej. Warto zerknąć – online dostępne jest archiwum o 1987 roku!Strony, na których znajdziemy dostępne za darmo opowiadania fantastyczne po polsku.Fantastyka PolskaTo pierwsze co przychodzi na myśl: ogromny zbiór e-booków ze starszymi i nowszymi tekstami uznanych polskich autorów. Uaktualniany rzadko, ale i tak jest czytania na całe tygodnie. Znajdziemy tu i Marka Baranieckiego, i Anne Kańtoch, Wiktora Żwikiewicza i Ewę Białołęcką. Brać i czytać 🙂EsensjaPełnoletni już internetowy zin z dużym działem literackim. Publikują tu autorzy raczej nieznani, często „jednostrzały” lub debiutanci, ale znajdą się nazwiska znane z książek, jak Konrad T. Lewandowski czy Milena Wójtowicz.FahrenheitA to już staruszek – zin założony w 1997 roku. Mają na stronie trochę opowiadań od autorów bardziej i mniej znanych. Z tych pierwszych można wspomnieć choćby Agnieszkę Hałas i Andrzeja Sawickiego.Fantastyka.plPortal Nowej Fantastyki, na którym rzesza użytkowników publikuje i wzajemnie ocenia swoje teksty. Kryją się pod pseudonimami, jednak część to znani już autorzy, jak np. Magdalena Kucenty.Archiwum Fenixa Po reaktywacji Fenixa jako antologii twórcy zaczęli budować archiwum – znajdują się tu opowiadania i teksty publicystyczne ze starych numerów magazynu.Zajdlowskie teksty można rokrocznie znaleźć w różnych zbiorkach, na blogach autorów czy zebrane na stronach. Poniżej znajdziecie zebrane dwie:Pozostałe niestety najwyraźniej spadły z rowerka, tfu, ze strony albo nie umiem ich znaleźć.Opowiadania opublikowane często jako materiały promocyjne lub d autorów z kręgu selfpublishingu.Na pewno coś ominęłam – jeśli znacie źródła, których nie wymieniłam, podrzućcie w komentarzach, dołączę do wpisu 🙂Fot. główne: Katrina S./PiabayPS – jeśli masz ochotę kupić jakąś nowszą książkę i jednocześnie wesprzeć mojego bloga, proponuję kliknięcie w te linki:Kupując tędy, pomagasz Matce Przełożonej! 🙂„Ostatni dzień pary” miałam przyjemność czytać i osobiście uwielbiam tekst Piskorskiego ❤ Cały zbiorek jest dla mnie raczej "normalny" – bez wow, ale też bez bólu, ale "Małpiarnie" uwielbiam 😀PolubieniePolubienieTo urok takich antologii – każdy znajdzie swoją perełkę i parę tekstów 2/10 😉 PolubieniePolubienieTo fakt. Ja dzięki Tobie zorientowałam się teraz od kogo należy pierwsze opowiadanie (wcześniej nazwiska nie znałam). I pamiętam, że moja reakcja na nie była „meh, takie to niby ładne, ale zwyczajne”. I teraz nie wiem, czy brać się za jakąś książkę tej pani 😀PolubieniePolubienieTak, posiadanie czytnika znacznie poszerza horyzonty. 😉
A do listy to może dorzuciłabym jeszcze Smokopolitan.PolubieniePolubienieWiedziałam, że zapomniałam o czymś oczywistym – w notatkach jest, w wersji ostatecznej nie ma. Dzieki! 🙂 PolubieniePolubienieMoim skromnym zdanie nasze dwa wpisy bardzo ładnie się uzupełniają 😉PolubieniePolubione przez 1 osobaDorzuciłbym jeszcze comiesięczne Informatory Gdańskiego Klubu Fantastyki – trochę publicystyki oraz recenzje.PolubieniePolubienieO, jeszcze wychodzą? Dobrze wiedzieć – straciłam z tymi publikacjami kontakt jakieś 7-8 lat temu 🙂 Dzięki! PolubieniePolubienieŚwietny robota!
„Geniuszy fantastyki” czytuję sobie od czasu do czasu. Szczególne wrażenia wywarły na mnie 2 nazwiska: Rafał Cuprjak i Maria Dunkel.
Większość z wymienionych przez Ciebie tytułów przynajmniej kojarzę, ale zwróciłaś moją uwagę na kilka perełek, które mogłem przeoczyć. „Czas Fantastyki” upadł nim zdążyłem go zaprenumerować, a tu proszę… w sieci jest kilka numerów. Kilkunastolatka, którym wtedy byłem niezmiernie fascynowało, czym jest ta zaawansowana strona fantastyki. 😉PolubieniePolubienieWprowadź swoje dane lub kliknij jedną z tych ikon, aby się zalogować:

			Komentujesz korzystając z konta WordPress.com.			
				( Wyloguj / 
				Zmień )
			



			Komentujesz korzystając z konta Google+.			
				( Wyloguj / 
				Zmień )
			



			Komentujesz korzystając z konta Twitter.			
				( Wyloguj / 
				Zmień )
			



			Komentujesz korzystając z konta Facebook.			
				( Wyloguj / 
				Zmień )
			

Connecting to %s Powiadamiaj mnie o nowych komentarzach poprzez e-mail. 





trylobity, dinozaury i mamuty*GASP*by Iwona MagdalenaMangowo i okołomangowo - zaprasza FrydziaLucjan o książkach i nie tylkoRecenzujemy książki" If you smile while doing it, that means you're doing the right thing"blog literacki ze szczyptą kultury