W Polsce przełom stycznia i lutego to jeden z najgorętszych okresów filmowych roku. Właśnie wtedy odbywa się najwięcej premier filmów nominowanych do Oscarów – najważniejszych kinematograficznych nagród na świecie. Oczywiście nas najbardziej interesują związki filmu z literaturą. Podczas jubileuszowej 90 edycji aż cztery filmy, których fabuła została oparta na książkach, powalczą o statuetkę w kategorii najlepszy scenariusz adaptowany.6 nominacji
(Najlepszy film, Najlepszy aktor pierwszoplanowy, Najlepsza charakteryzacja i fryzury, Najlepsza scenografia, Najlepsze kostiumy, Najlepsze zdjęcia)„Czas mroku” to film powstały w oparciu o historię podjęcia jednej z najważniejszych decyzji XX wieku. Fabuła rozpoczyna się w momencie odebrania władzy premierowi Nevillowi Chamberlainowi i przekazania jej Winstonowi Churchillowi. Nowy szef parlamentu staje przed trudnym zadaniem, z jednej strony jest przekonywany do rozpoczęcia pertraktacji pokojowych z Hitlerem, z drugiej strony brytyjskie społeczeństwo pokłada w nim wielkie nadzieje i oczekuje zdecydowanych rządów. Nowy premier nie bierze jednak pod uwagę możliwości podkulenia ogona i za wszelką cenę chce stawić opór nazistom – postuluje rozpoczęcie otwartego konfliktu z III Rzeszą. Scenarzysta Anthony McCarten postanowił opisać przełomową decyzję Churchilla i wydał książkę pod tym samym tytułem co film. Książka „Czas mroku” jest dostępna w Polsce od 17 stycznia, ukazała się nakładem wydawnictwa Marginesy.5 nominacji
(Najlepsza scenografia, Najlepsze efekty specjalne, Najlepsze zdjęcia, Najlepszy dźwięk, Najlepszy montaż dźwięku)Bez książki „Czy androidy śnią o elektrycznych owcach” nie powstałby kultowy film w reżyserii Ridleya Scotta, ergo nie mógłby także powstać „Blade Runner 2049”. Co prawda fabuła kontynuacji „Blade Runnera” z 1982 roku ma niewiele wspólnego z powieścią Philipa Dicka, jednak element inspiracji książką jest obecny. W „Blade Runnerze 2049” pojawia się główna postać książki Rick Deckard, wspomniana zostaje też jego kochanka Rachael. Fabuła produkcji Denisa Villeneuve’a rozgrywa się trzydzieści lat po wydarzeniach z pierwszej części – Oficer K, służący w policji z Los Angeles, trafia na tajemniczy ślad, który doprowadza go do uznanego za zaginionego Ricka Deckarda. 4 nominacje
(Najlepszy film, Najlepszy aktor pierwszoplanowy, Najlepszy scenariusz adaptowany, Najlepsza piosenka)Scenariusz do tego filmu powstał na podstawie książki André Acimana pt. „Call Me by Your Name”, wydanej w Polsce pod tym samym tytułem co film. „Tamte dni, tamte noce” zostały nominowane w trzech bardzo istotnych kategoriach – najlepszy film i aktor pierwszoplanowy, ale nas najbardziej interesuje nominacja za scenariusz adaptowany. Elio spędza wakacje we Włoszech, odpoczywając, czytając książki, grając na pianinie i flirtując z piękną dziewczyną. Na miejscu prowadzi badania ojciec chłopaka, do którego przyjeżdża amerykański znajomy, Olivier. Początkowa antypatia między Elio i przybyszem szybko przeradza się w nieoczekiwane uczucie.4 nominacje
(Najlepsza aktorka drugoplanowa, Najlepszy scenariusz adaptowany, Najlepsza piosenka, Najlepsze zdjęcia)„Mudbound” to kolejny film nominowany w kategorii najlepszy scenariusz adaptowany. Inspiracją do powstania filmu Dee Rees stała się powieść Hillary Jordan. Akcja rozgrywa się po zakończeniu II wojny światowej na południu Stanów Zjednoczonych. Dochodzi do konfliktu dwóch rodzin, które próbują odnaleźć się w nowej rzeczywistości. Rodzina McAllanów przeprowadza się ze spokojnego Memphis, licząc na to, że Henry osiągnie sukces w rolnictwie. Jego żona Laura pomaga mu, próbuje dodawać mu otuchy, choć wizja życia w dobrobycie coraz bardziej się oddala. Tymczasem rodzina Jacksonów, która na Południu żyje od pokoleń, utrzymując się z rolnictwa, również nie radzi sobie najlepiej. Do obu rodzin wracają wysłani na front Jamie i Ronsel, którzy nawiązują szorstką przyjaźń tylko potęgującą waśnie między sąsiadami.1 nominacja
(Najlepszy scenariusz adaptowany)„The Disaster Artist” to kolejna z produkcji nominowanych za scenariusz adaptowany. Jest to historia znajomości Tommy’ego Wiseau i Grega Sestero, aktorów słynnego „The Room”, uznanego za najgorszy film świata. Scenariusz nominowanego filmu powstał w oparciu o wspomnienia Grega Sestero spisane w książce „The Disaster Artist: My Life Inside ”The Room”, the Greatest Bad Movie Ever Made” napisanej wspólnie z Tomem Bisselem. Zaskakujące wydaje się być pominięcie w nominacjach Jamesa Franco, który na początku stycznia otrzymał Złotego Globa za główną rolę, w której wcielił się w postać Wiseau. Po fali oskarżeń o molestowanie aktor stał się kolejnym podejrzanym i bardzo możliwe, że z tego względu Akademia postanowiła pominąć go w zestawieniu.1 nominacja
(Najlepszy scenariusz adaptowany)Czwartym filmem nominowanym za scenariusz jest „Gra o wszystko” w reżyserii Aarona Sorkina, oparta na książce Molly Bloom. Jest to opowieść o małomiasteczkowej dziewczynie, która pragnie zrobić wielką karierę. Udaje jej się dorobić dużych pieniędzy na grze w pokera i z czasem może pozwolić sobie na otwarcie własnych klubów do gry. W czasie swojej kariery organizuje nielegalne potyczki dla największych gwiazd Hollywood. W pewnym momencie żyłka złota się urywa, a do drzwi pukają panowie z FBI. „Gra o wszystko” to biograficzna historia o Ikarowym locie, oszałamiającym sukcesie, który ostatecznie pogrążył Molly Bloom.2 nominacje
(Najlepsza charakteryzacja i fryzury, Najlepsze kostiumy)Scenariusz „Powiernika królowej” powstał na podstawie książki Shrabani Basu. Akcja rozgrywa się pod koniec lat 80. XIX wieku w Wielkiej Brytanii. Odbywają się obchody Złotego Jubileuszu panowania 68-letniej królowej Wiktorii. Monarchini odczuwa ogromną samotność. Na jej polecenie do windsorskiego pałacu przybywają hinduscy służący. Wśród nich jest Abdul Karim, którego zaintrygowana królowa mianuje swoim powiernikiem. Abdul staje się dla niej jedną z najbliższych osób oraz uczy ją języka hindi.1 nominacja
(Najlepsza charakteryzacja i fryzury)Film powstał na podstawie powieści o tym samym tytule autorstwa R.J. Palacio. Jest to niezwykle poruszająca historia o chłopcu, który urodził się z poważną wadą genetyczną, przez co jego twarz jest bardzo zdeformowana. Do 10 roku życia chłopak poddany był aż 27 operacjom. Przez cały ten okres spędzał czas tylko i wyłącznie w gronie rodziny i lekarzy. Przyszedł jednak czas na pójście do szkoły, gdzie będzie musiał zmierzyć się z rówieśnikami, którzy nie będą dla niego tak przyjaźni jak najbliżsi. Auggie będzie musiał zmierzyć się z wyśmiewaniem i dokuczliwymi uwagami. Jednak nie wszystkie dzieci okażą się okrutne i nietolerancyjne. Pojawienie się Augiego w szkole wpłynie nie tylko na niego, ale również na jego otoczenie.2 nominacje
(Najlepsza scenografia, Najlepsze kostiumy)Wersja filmowa „Pięknej i Bestii” bezpośrednio odnosi się do animowanej bajki Disneya z 1991 roku. Jednak historia dwóch najbardziej kasowych produkcji o miłości Belli i potwora opiera się na XIX-wiecznej bajce Jeanne-Marie Leprince de Beaumonta. Jak widać ta historia nie starzeje się. Ryzykowna adaptacja osiągnęła niebywały sukces, zarobiła przeszło 120 000 000 dolarów i stała się jedenastą najbardziej dochodową produkcją w historii kina. Laureatów poznamy w nocy z 4 na 5 marca, a prowadzącym galę będzie Jimmy Kimmel. Wśród nominowanych znalazła się także polsko-brytyjska koprodukcja „Mój Vincent”, która powalczy w kategorii najlepszy pełnometrażowy film animowany. Warto wspomnieć, że jego twórcy również inspirowali się książką. Przy tworzeniu scenariusza pomogła opasła, przeszło 900-stronicowa książka „Van Gogh. Życie” autorstwa Stevena Naifeha i Gregory’ego White Smitha. Trzymamy kciuki!fot. by ABC/Adam Rose CC BY-ND 2.0)O autorzeMiłośnik literatury pięknej uzależniony od koncertów i festiwali.
Chciałby robić tysiąc rzeczy na raz, jednak na drodze do spełnienia stoi jego największy wróg – czas.Rocznik 94. Redaktor Xięgarni.pl, All in University, kiedyś związany z Valkirią Network. Student Zarządzania Kulturą i Mediami UJ.Najbardziej lubi poznawać, rozmawiać i przebywać z ludźmi, którzy go inspirują. 
                    Dzisiaj, 26 kwietnia, obchodzimy niezwykle ważne święto, Światowy Dzień Własności Intelektualnej. Został on ustanowiony w 2000                 
                    Co prawda mróz i śnieg nie chcą nas opuścić, ale jednak nadeszła już kalendarzowa wiosna. Optymistyczne                 
                    Tegoroczny luty obfitował w ekscytujące premiery i ważne rocznice. Co więcej to właśnie w tym miesiącu                Nasza polityka prywatności.
Więcej artykułów znajdziesz tu.
