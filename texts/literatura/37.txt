Hurtownia Expans w Warszawie zorganizowała 24 i 25 marca „Zimowe Wietrzenie Magazynu Książek”. Akcja przyciągnęła prawdziwe tłumy. Na wyprzedaży można było kupić książki nawet za symboliczną złotówkę. - Warto było przyjechać aż z Białegostoku i stać w tej wielkiej kolejce, za książki warte prawie 800 złotych zapłaciłam 100 złotych – relacjonuje jedna z osób, która skorzystała z atrakcyjnej wyprzedaży.- Weszłyśmy z koleżanką po dziewiątej. Z plecakami, a w nich woda, kawa, kanapki, żel antybakteryjny i torby na zakupy – głównie niebieskie z IKEI. Dziki tłum. Nie było jak się ruszyć. Zator za zatorem. Podekscytowani ludzie przerzucali się okrzykami – a gdzie lektury są? Tutaj! Itd. Wszyscy jednak pozytywnie nastawieni, dzieciaki dopuszczane do stosów z książkami dla nich. W końcu spotkali się miłośnicy książek – relacjonuje Ula, która w kolejce spędziła 5 godzin.- Warto było przyjechać aż z Białegostoku i stać w tej wielkiej kolejce, za książki warte prawie 800 złotych zapłaciłam 100 złotych – relacjonuje z kolei Natalia, która dla weekendowej wyprzedaży przyjechała specjalnie z Podlasia.Organizatorzy przyznali jednak, że przedsięwzięcie okazało się trudnym wyzwaniem logistycznym. - Koncentrowałem się przede wszystkim na tym, żeby było dobrze i dużo, co, mam nadzieję, się udało. Nie przewidziałem natomiast, że pojawi się tylu chętnych. Trochę nas to przerosło w pierwszych godzinach. Później potroiliśmy liczbę kas (i kasjerek), co znacząco poprawiło sytuację – mówi Arkadiusz Michalczuk z hurtowni na Woli.Zgodnie z ostatnim raportem Biblioteki Narodowej w 2017 roku aż 60 % Polaków nie przeczytało ani jednej książki. Zdjęcia z „Zimowego Wietrzenia Magazynu Książek” dowodzą jednak, że nie jest jeszcze z nami tak źle.Zobacz także:Promocja w Allegro. Teraz nie zapłacisz za przesyłkęSprawdź, co będzie modne w wiosnę 2018 