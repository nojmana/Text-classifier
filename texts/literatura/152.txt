Kultura MasowaKultura, historia i miejskie legendy. 564 total views, 1 views todaySławni pisarze kochają używki.  Uzależnienie od narkotyków czy alkoholizm to tylko niektóre z problemów wielu artystów. Niestety, w sieci często powielane są mity na temat życia literatów. Ken Kesey, Stephen King i Philip K. Dick to trzy znane postacie, o których pisze się dużo bzdur w internecie. Propagator kontrkultury hipisowskiej zyskał sławę dzięki książce pod tytułem Lot nad kukułczym gniazdem. Ta wyjątkowa powieść traktuje o losach pacjentów szpitala psychiatrycznego – zniewolonych istotach tęskniących za normalnym życiem.Książka ukazała się w 1962 roku, czyli u początku barwnych czasów pacyfizmu i hipisów, którzy swoim liberalnym stosunkiem do narkotyków i dobrych obyczajów znaczyli właśnie karty historii. Książka do dzisiaj cieszy się popularnością, nie tylko ze względu na uniwersalne wartości, ale na powielane o niej mity.Ken Kesey prowadził hulaszcze życie, naznaczone licznymi spotkaniami z substancjami psychoaktywnymi. Uzależnienie od narkotyków stanowiło jego drugą naturę. Pewnie dlatego w internecie aż roi się od doniesień, że Kesey napisał większą część Lotu nad kukułczym gniazdem pod wpływem LSD.Poznałem tę ciekawostkę już w trakcie czytania książki. Wiedziałem wcześniej o ekscesach wielu znanych literatów, a czytając niektóre dziwne, chwilami niespójne z przebiegiem zdarzeń sceny zawarte w książce, z ciekawości poprosiłem wujka Google o weryfikację podejrzeń.Trafiłem wtedy na kilka wpisów z ciekawostkami, ale ważniejszy był dla mnie wywiad z Kenem Keseyem przeprowadzony w latach 1992-1993. Robert Faggen (dziennikarz – przyp. red.) zapytał pisarza:Pracowałeś w Veterans Administration Medical Center, w Menlo Park uczestnicząc w eksperymentach ze środkami psychodelicznymi. Ile z tych doświadczeń wpłynęło na ciebie lub pomogło ci napisać Lot nad kukułczym gniazdem?  Brałem meskalinę i LSD. Dało mi to inną perspektywę wobec ludzi ze szpitala psychiatrycznego, poczucie, że być może nie są aż tak szaleni czy źli, jak sterylne środowisko, w którym przyszło im bytować. Ale psychodeliki są tylko kluczami do światów, które już tam są. Obrazów nie ma w białych czy żelatynowych kapsułkach. Dragi nie tworzą charakterów czy historii bardziej niż ołówki. Są zaledwie instrumentami, które pomagają im przedostać się na papier. W dalszej części wywiadu Kesey zaprzecza, że pisał po zażyciu LSD, ponieważ pod wpływem: myśli się o wielu ważniejszych rzeczach (niż pisanie).  Pisarz porównuje branie narkotyków do nurkowania w celu obejrzenia rafy koralowej. Jednak, żeby opisać to, czego się doświadczyło, trzeba z powrotem wrócić na łódź i wyschnąć.Na tej podstawie można podważyć krążącą po sieci pogłoskę, że Ken Kesey pracował pod wpływem LSD. Psychodeliczny nastrój książki mógł być spowodowany tym, że artysta stworzył kilka pierwszych stron po zażyciu pejotlu, a potem (nie zmieniając wiele) próbował utrzymać ten ton do ostatniej strony.Lot nad kukułczym gniazdem to powieść, która słusznie przyniosła Kesey’owi nieśmiertelną sławę i sukces finansowy. Jeśli jeszcze jej nie czytałeś, to czym prędzej nadrób zaległości. Potem obejrzyj ekranizację, która również ma dość ciekawą historię. Jeżeli na tapecie są sławni pisarze, to nie można pominąć Stephena Kinga, którego uzależnienie od narkotyków mogło doprowadzić do śmierci.W autobiografii Jak pisać. Pamiętnik rzemieślnika King szczegółowo przedstawił wątek uzależnienia od narkotyków. Wspominał okres, kiedy używki były obecne niemal w każdej godzinie jego życia.Zaznaczył jednak, że zaczęło się od alkoholu, a narkotyki pojawiły się później. Był pijany w sztok na pogrzebie własnej matki. Kiedy wieczorami kładł się spać, to musiał wylewać do zlewu wszystkie piwa, które zostały w lodówce. Miał wrażenie, że jak tylko przykłada głowę do poduszki, to butelki wołają go do siebie, a on nie mógł usnąć, dopóki ich nie opróżnił.Pisanie pod wpływem kokainy skończyło się tym, że nie pamiętał procesu powstawania kilku swoich książek, między innymi Cujo. Uzależnienie od narkotyków było na tyle destrukcyjne, że Stephen King musiał wciskać do nosa tampony, żeby zatamować krwawienie wywołane wciąganiem kokainy. Na dodatek, jeśli w domu brakowało alkoholu, pisarz potrafił opróżnić butelkę płynu do płukania ust.Narkotyki niszczyły nie tylko jego zdrowie, ale również pożycie małżeńskie. Wyjście z nałogu było możliwe tylko dzięki naciskom i wsparciu ze strony najbliższej rodziny. Tabitha King postawiła mężowi ultimatum. Jeśli by je zlekceważył, to ich związek prawdopodobnie zakończyłby się rozwodem.Oczywiście to, co zostało wymienione wcześniej, to tylko niektóre możliwe skutki zażywania narkotyków. Należy pamiętać o tym, że uzależnienie może doprowadzić do przedawkowania i śmierci. Pisarz zażywał amfetaminę, bo zależało mu na utrzymaniu zabójczego tempa pracy. Niektóre źródła podają, że Dick tworzył nawet 60 stron dziennie i potrafił pracować nieprzerwanie przez 48 godzin. Jednak okoliczności jego uzależnienia od narkotyków były trochę inne od tych opisywanych na popularnych portalach z ciekawostkami.Z biografii pisarza wynika, że już od najmłodszych lat był słabego zdrowia – zarówno fizycznego jak i psychicznego. Jako sześciolatek musiał odbyć konsultację psychiatryczną, a w późniejszych latach regularnie korzystał z pomocy terapeuty.Na dodatek przeszedł przez piekło trudnego dzieciństwa – najpierw śmierć siostry, potem rozwód rodziców i częste przeprowadzki, ponieważ jego matka nie mogła zagrzać miejsca na dłużej w żadnej pracy.Jakby tego było mało, młodość Dicka przypadła na okres, w którym skutki zażywania narkotyków nie były powszechnie znane, ale panowała już moda na eksperymenty z różnymi psychodelikami.Jednak Dick był inny niż wszyscy i zamiast LSD czy marihuany, nadużywał leków i amfetaminy. Nie tylko hippisi uwielbiali narkotyki, bo w tamtym czasie również sławni pisarze sięgali po tego rodzaju substancje.W tamtym okresie biały proszek był głównym składnikiem leków na astmę, więc młody Philip miał z nim do czynienia od wczesnych lat dziecinnych, bowiem cierpiał na przewlekłą chorobę dróg oddechowych.Na domiar złego przez prawie cały okres jego kariery nikt specjalnie nie interesował się literaturą science fiction. Z fantastyki trudno było się utrzymać, więc Dick musiał narzucić sobie wysokie tempo pracy, a amfetamina pomagała mu to wytrzymać. Dopiero w ostatniej dekadzie życia sytuacja finansowa pisarza ustabilizowała się.Życie Philipa K. Dicka było na tyle interesujące, że trudno opisać je w jednym krótkim artykule. Odsyłam dociekliwych czytelników do źródła, z którego sam czerpałem, kiedy powstawał ten tekst.Philip K. Dick uciekał w literaturę, kiedy wszystkie inne terapie zawodziły. Pisarze zwykle widzą w stukaniu w klawiaturę wartości terapeutyczne. Cóż, biorąc pod uwagę jak trudne życie miał Dick, można się tylko domyślać jak wielka moc drzemie w z pozoru prostym składaniu słów w zdania, a zdań w historie.Sławni pisarze mają interesujące życiorysy, warto się w nie wgryzać – szczególnie, jeśli twórczość któregoś z nich jest Wam bliska – bo wtedy dajecie sobie szansę zrozumienia motywacji i okoliczności, w jakich stworzyli swoje dzieła.Niestety, w sieci krąży wiele mitów na temat pisarskich ekscesów. Choć nie ukrywam, że sławni pisarze lubią eksperymentować z używkami, to niektóre ciekawostki są za mocno podkoloryzowane.Nie brakuje również wyznań autorów, którzy żałowali stworzenia swoich największych dzieł. Natomiast współcześni pisarze pragną sławy, ale sława to ułuda i niektórzy z nich poznają ten gorzki smak. Jednak co by nie mówić o artystach, jedno jest pewne – bez tych ludzi świat byłby smutniejszy, a uzależnienie od narkotyków to choroba, do której niektórzy z nich zdołali się przyznać. Fotografia użyta do wpisu – licencja Creative Commons Zero – fot. Mohamed Tacher.Wywiad z Kenem Kesey’em – „Paris Review”, No. 130, Wiosna 1994. (Polskie tłumaczenie)Artykuł na temat Philipa K. Dicka oparty o jego biografię.Dodatkowo przy pisaniu tego tekstu wspomagałem się kilkoma artykułami na temat uzależnienia od narkotyków. Byłem też na tyle ciekawski, że zajrzałem do tekstów o astmie oskrzelowej. Nie podaję źródeł, bo te bez trudu znajdziecie sami. Niemniej, zachęcam do zapoznania się z trzema powyższymi odnośnikami. Na pewno nie będziecie żałowali.8 czerwca 201830 maja 201830 maja 201823 maja 2018Jeśli zainteresowała Cię lista korzyści, które dla Ciebie przygotowałem, to kliknij tutaj i polub fanpage. Czekam na Twoją aktywność w Naszych dyskusjach. 🙂