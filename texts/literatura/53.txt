
Victor Hugo jest jednym z największych i najbardziej znanych francuskich pisarzy. Mniej osób wie o jego dokonaniach artystycznych czy działalności politycznej. Jako namiętny zwolennik wolności słowa i powszechnego prawa wyborczego autor „Nędzników” został wygnany z Francji po tym, jak władzę w 1852 roku przejął Ludwik Napoleon Bonaparte. Hugo przeniósł się najpierw do Brukseli, a następnie na wyspę Jersey. Trzy lata później został zmuszony do wyjazdu i przeprowadzki na sąsiednią wyspę Guernsey. Przewidując, że rządy Ludwika Napoleona nie skończą się szybko, postanowił osiąść w tym miejscu na dłużej. Za pieniądze uzyskane ze sprzedaży zbioru wierszy „Kontemplacja” kupił dom nazwany Hauteville House. Mieszkał w nim przez ponad 15 lat i w zasadzie był jedynym domem, jaki pisarz kiedykolwiek posiadał.Choć z zewnątrz budynek nie wyróżnia się niczym charakterystycznym, w środku wygląda jak prawdziwe dzieło sztuki. Pełen mebli i gobelinów, ukrytej symboliki, buntowniczych sentencji i żartobliwych mrugnięć jest jak wejście do umysłu Victora Hugo. Ponieważ to właśnie on z najdrobniejszymi detalami zaprojektował wnętrze tego domu. Jak mówił syn pisarza, Charles, to autograf jego ojca, złożony na trzech piętrach i wiersz skomponowany z kilku pokoi. Sam Hugo miał mawiać: „Minąłem się z powołaniem: urodziłem się dekoratorem”.Zapraszamy do wirtualnego zwiedzania domu Victora Hugo (kliknij w zdjęcia, żeby powiększyć):Niektóre z projektów Victora Hugo:Opracowanie: Artur MaszotaPrzeczytaj również:Tagi:  featured, full-image, nieruchomości, proza światowa, Victor HugoKategoria: galeria