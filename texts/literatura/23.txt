No to się posypało! :)Pamiętacie, jak mówiłam, że wiosna przyniesie wysyp świetnych nowości? Intrygujących premier przybywa, robi się coraz ciekawiej! A to dopiero początek :) Na pierwszym miejscu dwie, chyba najbardziej wyczekiwane, książki miesiąca.Znany warszawski ginekolog niespodziewanie otrzymuje ogromny spadek od jednej ze swoich pacjentek, choć przyjął ją w gabinecie tylko raz. W skład masy spadkowej wchodzi zapuszczona nieruchomość, która lata temu po reprywatyzacji stała się własnością kobiety. Kiedy lekarz jedzie na miejsce, czeka go kolejne zaskoczenie – odnajduje zwłoki w stanie zaawansowanego rozkładu, a niedługo potem ginekologiem interesuje się policja, gotowa aresztować go za przestępstwo. Lekarz chce, by reprezentowała go Joanna Chyłka, która jakiś czas temu była jego pacjentką. Pani mecenas waha się, jest bowiem zaabsorbowana obroną kogoś innego. Kiedy jednak okazuje się, że ginekolog może pomóc w wyciągnięciu tej osoby z więzienia, natychmiast się zgadza. Nie wie, jak wiele sekretów drzemie w rodzinnej przeszłości spadkodawczyni…Wydawnictwo Czwarta Strona Wielbiciele twórczości Małgorzaty Musierowicz z niecierpliwością czekają na kolejną część Jeżycjady. „Ciotka Zgryzotka” to już 22 tom poznańskiej sagi.Wydawnictwo Akapit Press        Dzieło życia Paula Austera (jak twierdzi wydawca)Cztery losy. Jeden człowiek. Jedna miłość. 3 marca 1947 roku na świat przychodzi Archibald Isaac Ferguson. Człowiek, który może przeżyć swoje życie cztery razy. Za każdym razem los prowadzi go zupełnie inaczej. Tylko jedno się nie zmienia: uczucie do niesamowitej Amy Schneiderman. Precyzyjnie skonstruowana i pełna pasji monumentalna powieść mistrza literatury amerykańskiej znalazła się na wszystkich listach najważniejszych książek 2017 roku i osiągnęła status bestsellera. Nazwano ją epopeją XX wieku. Paul Auster to jeden z najwybitniejszych współczesnych pisarzy, wielokrotnie nagradzany autor bestsellerowych książek, m.in. „Sunset Park”, „Trylogii nowojorskiej”, „Człowieka w ciemności”, oraz twórca takich filmów, jak „Dym”, „Brooklyn Boogie” i „Lulu na moście”. Jego książki zostały przetłumaczone na 35 języków. Nowojorczyk.Społeczny Instytut Wydawniczy Znak   Marcowy grubasek – 608 stron – dla lubiących rozbudowane sagi rodzinne z historią i polityką w tle.Wybitna powieść amerykańskiej pisarki gruzińskiego pochodzenia o Amerykanach zafascynowanych ideami komunizmu, którzy osiadają w Rosji Sowieckiej, ze wszystkimi tego konsekwencjami. Ta trzypokoleniowa saga rodzinna, powieść szpiegowska, romans i filozoficzna bildungsroman w jednym obejmuje dwa kraje, Amerykę i Rosję, oraz trzy epoki – od lat 30. XX wieku, przez okres zimnej wojny, aż do czasów upadku ZSRR i transformacji ustrojowej. Wyróżnia ją epicki rozmach, świetne opisanie realiów życia w dawnym Związku Radzieckim oraz w dzisiejszej Rosji, kunsztowne prowadzenie narracji w kilku planach czasowych, a przede wszystkim dociekliwość w kwestii: co decyduje o naszych ideowych wyborach. Przez recenzentów na Zachodzie powieść Sany Krasikov została okrzyknięta „Doktorem Żywago” na nasze czasy.Wydawnictwo W.A.B.  Dla tych, co z nostalgią wspominają „Smażone, zielone pomidory”.Każde miasto skrywa tajemnice, które nie powinny wyjść na światło dzienne… Nowa powieść autorki niezapomnianych „Smażonych, zielonych pomidorów”. Bestseller dziennika „The New York Times”. Elmwood Springs w Missouri to zwykłe miasteczko jakich wiele w Ameryce. Coś dziwnego jednak dzieje się na lokalnym cmentarzu. Spokojne Łąki, tak nazywa się to miejsce, bynajmniej nie są spokojne… Zdziwicie się, ale wszystkie plotki, żarty i intrygi dotyczące mieszkańców Elmwood Springs tu właśnie mają swoje źródło! A jest o czym rozprawiać. Miasteczko założył w 1889 roku szwedzki imigrant, Lordor Norstrom. Szybko dołączyli do niego inni przybysze z Europy, w tym wybrana dla niego przez… korespondencyjne biuro matrymonialne żona. Kolejne pokolenia pierwszych osadników przyczyniają się do rozwoju miejscowości, a my z uśmiechem i zadumą śledzimy ich perypetie rodzinne, kryzysy i sukcesy na tle ważnych wydarzeń, od pierwszej wojny światowej, przez walkę sufrażystek o prawo do głosowania, wielki kryzys, wynalezienie telegramu po lądowanie na Księżycu i narodziny technologii cyfrowej. Tę ciepłą i wzruszającą opowieść o życiu, poczuciu wspólnoty i trwaniu, o tym, jak ważna jest rodzina i przyjaciele, Fannie Flagg snuje z typowym dla siebie humorem i serdecznością, przetykając ją prostymi życiowymi mądrościami, które są najlepszym antidotum na stresy i koszmary współczesności.Wydawnictwo Literackie Dla tych, którzy lubią, połączenie sensacji z historią i erudycji z talentem pisarskim. Jakub Kania, były prokurator IPN, otrzymuje od Instytutu Pamięci Jad Waszem w Jerozolimie zlecenie odnalezienia miejsca pochówku holenderskich Żydów zamordowanych w niewielkim obozie koncentracyjnym na Górze św. Anny. Szybko odkrywa, że zwierzchnik obozu, generał SS Albrecht Schmelt uruchomił tam własny, głęboko utajniony biznes: szlifiernię diamentów, która przerabiała materiał przewożony przez holenderskich Żydów wyciąganych z transportu do Oświęcimia. Zarówno Kania jak i Instytut nie mają pojęcia, że za zleceniem poszukiwania grobów stoi czyjaś żądza zapanowania nad światowym rynkiem diamentów, a gra toczy się o “miejsce i imię” (po hebrajsku Jad Waszem) nie tylko więźniów z obozu, ale też ciągle aktywnych wyznawców faszyzmu i zwykłych ludzi, którzy stanęli na drodze diamentowego szlaku.Wydawnictwo Wielka Litera Marzec w ogóle jakiś taki kryminalny…Konkurs na Kucharza Roku przyciąga wszystkich tych, którzy liczą się w sztokholmskiej branży gastronomicznej – na gali nie mogło więc zabraknąć również dziennikarki Solveig Berg. Nieoczekiwanie wieczór kończy się jednak dramatycznie: redaktor naczelna portalu, dla którego pracuje Solveig, zostaje zastrzelona przez nieznanego sprawcę. Policja podąża fałszywym tropem, więc Solveig rozpoczyna własne śledztwo. Okazuje się, że hermetycznym środowiskiem czołowych kucharzy w Szwecji rządzą mroczne siły. Im dalej dziennikarka brnie, tym bardziej niebezpieczne staje się jej dochodzenie. Smak prawdy to kolejna powieść autorki Sekretów Sztokholmu, docenionego na arenie międzynarodowej debiutu. Tym razem akcja toczy się w scenerii luksusowych restauracji, gdzie pogoń za wpływami przesłania wszystko inne.Edipresse Książki Książka, dzięki której Włosi pokochali thrillery. Wciągająca, klimatyczna jak romans, głęboka jak powieść psychologiczna. W sierpniu 1978 roku, tego lata, kiedy poznałem Annę Trabuio, mój ojciec zaciągnął do lasu dziewczynę. Zatrzymał furgonetkę na brzegu szosy, to było przed zmierzchem, zapytał dziewczynę, dokąd idzie, i zaproponował, że ją podwiezie. Wsiadła do samochodu, bo go znała… Szesnastoletni Elia mieszka z rodzicami w niewielkim przemysłowym mieście na północy Włoch, które żyje tematem tajemniczej śmierci małego chłopca. W tym czasie ojciec Elii, Ettore, traci pracę, wycofuje się z dotychczasowego życia i popada w obłęd. Znika na długie godziny w starej furgonetce, która powoli staje się jego domem. Pewnego dnia zaprasza do samochodu młodą dziewczynę, a światła reflektorów znikają w pobliskim lesie… Policja szybko łączy fakty i zaczyna uważać Ettore za głównego podejrzanego także w sprawie zamordowanego chłopca. Elia po trzydziestu latach wraca pamięcią do przełomowych wakacji. Próbuje rozwikłać tajemnice z przeszłości, analizując krok po kroku zachowanie ojca i wszystkie nawet najdrobniejsze wydarzenia. Co wydarzyło się upalnego lata 1978 roku? Jakie tajemnice skrywał Ettore? Czy Elia wybaczy ojcu?„Czy mnie słyszysz?” to thriller, który we Włoszech uznano za prawdziwe literackie wydarzenie. Varvello nie tylko skonstruowała wciągającą i mrożącą krew w żyłach fabułę, potrafiła też przekonywająco opisać historię dojrzewania nastolatka uwikłanego w pierwszą poważną, choć zakazaną miłość. To znakomite studium skomplikowanych rodzinnych relacji i zła, które może zakiełkować w każdym. Wydawnictwo LiterackieW teatrze „Nowa Moskwa” dochodzi do tajemniczego przestępstwa – napadu na L. A. Bogomolova, reżysera i dyrektora teatru. Śledztwo prowadzą Anastazja Kamieńska i jej młody kolega z Pietrowki, detektyw Anton Staszis. Rozpoczęte dochodzenie pokieruje ich do zaskakujących rezultatów. Pojawia się wielu podejrzanych, wszyscy kłamią, ale każdy z innego powodu: rodzicielska miłość, ślepa zazdrość, podły szantaż i pragnienie sukcesu, za który zapłacono zbyt wysoką cenę. Mogłoby się wydawać, że wszystko kręci się wokół teatru, ale jedno małe, z pozoru nieistotne wydarzenie zakorzenione w przeszłości, zbiera śmiertelny plon. Nadszedł czas, aby przywrócić sprawiedliwość…Wydawnictwo Czwarta strona Oprócz kryminałów, w marcu trwa też urodzaj na pięknych szpiegów.Krystyna Skarbek, kobieta niezwykle piękna, tajna agentka polskiego i brytyjskiego wywiadu podczas drugiej wojny światowej, miała fascynującą biografię. Była niezwykle odważna, jakby grała ze śmiercią, i tę grę w końcu przegrała. Zginęła z ręki odrzuconego kochanka. Powieść Marii Nurowskiej odniosła wielki sukces, mimo że Krystyna Skarbek, kiedy wyszło pierwsze wydanie książki, była kimś nieznanym. Nie było o niej najmniejszej w zmianki w encyklopedii, mimo że na to zasługiwała. Jako jedyna kobieta otrzymała najwyższe odznaczenia wojskowe francuskie i angielskie: George Medal, OBE i Croix de Gueree. Powieść została przetłumaczona na kilkanaście języków. „Maria Nurowska po mistrzowsku wykorzystuje prawdę, by tworzyć fikcję, i vice versa. Opiera się na bogatej dokumentacji, ale imponuje i zadziwia mocą swojej wyobraźni”. „Revue de presse”Wydawnictwo Prószyński Media Kiedy wybucha wojna, córka barona Kronenberga ma 17 lat. Jej rodzinny pałac zostaje spalony, a żydowskie pochodzenie jest jak wyrok śmierci. Ale Wanda nie myśli o ucieczce i wierzy, że przechytrzy wszystkich. Przepiękna baronówna donosi NKWD, pisze meldunki dla AK, jest prawą ręką asa Gestapo. Prowadzi własną wojnę. Fascynuje, rozkochuje i sprawia, że ludzie znikają. O jej względy walczą najwyżej postawieni mężczyźni, ale to ona rozdaje karty. I nie boi się niczego i nikogo. Po wojnie Wanda nie przestaje uwodzić. Teczka z jej nazwiskiem trafia na biurko oficera UB. Kilkadziesiąt lat później śladem tajemniczej agentki rusza dziennikarz i historyk. Odkryje fakty, których nikt wcześniej nie połączył. Jaką rolę miała do odegrania najgroźniejsza polska agentka? Kim byli jej kochankowie? Dlaczego jej imię wymazano z kart historii?Społeczny Instytut Wydawniczy Znak Być może najbardziej aktualna powieść Josepha Conrada!Londyn na przełomie XIX i XX wieku. Vladimir, diaboliczny sekretarz ambasady wrogiego mocarstwa, nakłania Verloca, pospolitego prowokatora, leniwego anarchistę i policyjnego donosiciela, do zorganizowania zamachu terrorystycznego, który zatrzęsie potęgą Imperium Brytyjskiego. Akcja ma być na tyle krwawa i absurdalna, żeby zszokowała opinię publiczną i przyćmiła rozpoczynającą się właśnie międzynarodową konferencję na temat „powstrzymania przestępczości politycznej”. Celem zamachu będzie więc wysadzenie symbolu brytyjskiej dominacji w świecie nauki i międzynarodowego systemu pomiaru czasu – Królewskiego Obserwatorium w londyńskim Greenwich.Wydawnictwo MG  Coś zupełnie innego…Nowy Jork. Zou Lei żyje na marginesie społecznym jako nielegalna imigrantka. Próbuje przetrwać, pracując ponad siły w podrzędnych chińskich restauracjach w niebezpiecznej okolicy. Każdego dnia zasypia na brudnym materacu w przeludnionym pensjonacie. Brad Skinner zmaga się z niestabilnością, traumą i zniszczoną psychiką po trzykrotnym pobycie w Iraku. Podróżując autostopem do miasta, ma nadzieję na wypędzenie z siebie demonów przeszłości. Gdy pewnego razu spotykają się na skraju Queens, oboje znajdują w tej drugiej osobie coś, czego od dawna szukali i pragnęli. Z tej nieprawdopodobnej historii powstaje jedna z najmocniejszych i najbardziej cenionych powieści ostatnich lat. Wydawnictwo Poznańskie  Kontrowersyjna powieść, wywołująca ostre dyskusje, o tym co wypada, a co nie wypada w literaturze dla młodych czytelniczek. Dla jednych szkodliwy gniot, dla drugich typowe gulity pleasure. (Przyglądając się dyskusjom w sieci, nie mam już ochoty sprawdzać, co tam między jej stronami piszczy. Raczej nic mądrego. Nieoczekiwanie stała się jednak głośną premierą miesiąca, więc warto o niej wspomnieć.)Życie Elli Harper nie przypomina bajki – dziewczyna nie ma ojca, często przeprowadza się z miasta do miasta, ciężko pracuje i codziennie walczy, by związać koniec z końcem. Jedynie marzenia o lepszym jutrze podtrzymują ją na duchu. Czy jest szansa, aby się spełniły?Nagle za sprawą członków rodziny Royal Ella trafia do świata bogactwa i luksusu. Nie wie jednak, że ta piękna otoczka skrywa niewyobrażalne zepsucie. Reed, jeden z pięciu braci, jest „perłą w koronie” rodu Royalów. Dziewczyna nie potrafi się oprzeć jego urokowi, lecz chłopak za wszelką cenę chce zniszczyć jej fascynację. Stopniowo na jaw wychodzą rodzinne tajemnice, a Ella uświadamia sobie, że jest w stanie przetrwać wszystko – oprócz życia w pałacu Royalów. Bestsellerowa „Seria królewska” teraz w Polsce! Uzależniająca, emocjonująca, zaskakująca… Wciąga w świat tajemnic, intryg i obsesji. Sprawia, że czytelnicy niecierpliwie czekają na kolejne tomy.Wydawnictwo Otwarte Kolejny reportaż Cezarego Łazarewicza. Nowe śledztwo po latach.Ta kobieta nigdy nie miała imienia. Gorgonowa – tak mówiła o niej cała Polska, która z zapartym tchem śledziła przebieg najgłośniejszego procesu dwudziestolecia międzywojennego i jednego z najgłośniejszych w historii polskiego sądownictwa. Oskarżonej zarzucano brutalny mord na siedemnastoletniej Lusi, którego miała dokonać ostatniej grudniowej nocy 1931 roku. Od tego momentu Gorgonowa stała się najczarniejszym z czarnych charakterów II Rzeczpospolitej. O matkę upomniała się córka Ewa. Była dzieckiem wyczekiwanym. Jej przyjścia na świat z niecierpliwością wyglądali najwięksi wydawcy gazet w całym kraju. Urodziła się 20 września 1932 roku. Z jej narodzin cieszyło się całe więzienie przy Kazimierzowskiej. Tylko matka powtarzała: „Dziecko urodzone za kratami będzie napiętnowane na całe życie”. Po latach życia jako „córka morderczyni” osiemdziesięciopięcioletnia Ewa podjęła walkę o uniewinnienie matki. O nocy z 30 na 31 grudnia 1931 roku i zamordowaniu Lusi Zarembianki opowiadała tak, jakby widziała wszystko na własne oczy. Wierzyła w niewinność matki, ale nie potrafiła jej dowieść. Podrzucała nowe tropy i teorie, a w mediach kolejny raz pojawiło się pytanie, czy to Gorgonowa zabiła Lusię. Cezary Łazarewicz, autor „Żeby nie było śladów”, znów prowadzi śledztwo. Tym razem próbuje rozwiązać dwie zagadki. Nie tylko ustalić, czy Gorgonowa była winna, ale także co się z nią stało po zwolnieniu z więzienia 3 września 1939 roku.Wydawnictwo Czarne Wazowie – jedna noga w Polsce, druga w Szwecji, z jednej strony polscy władcy, z drugiej (przynajmniej niektórzy) królowie wciąż marzący o realnej władzy w Szwecji, z której się wywodzili. Bardzo ciekawa dynastia. Książka dla amatorów fascynujących, a przy tym prawdziwych historii.Historia, którą czyta się jak najlepszy dreszczowiec. Kiedy Gustaw Adolf zginął w bitwie, królowa Maria nie spieszyła się z pogrzebem – przez rok nosiła przy sobie serce króla w specjalnej szkatule. Gdy Zygmunta III zaatakował chory psychicznie szlachcic, zamachowca, mimo ułaskawienia króla, skazano na męki. Kiedy Gustaw Waza zdecydował się na trzecie małżeństwo, jego wybór padł na szesnastoletnią Katarzynę – był od niej o czterdzieści lat starszy i cierpiał na chroniczne zapalenie kości. Ten sam Gustaw kilka lat wcześniej uniknął wniebowstąpienia, a jego córka, Cecylia, została królową piratów. Inny Waza potrafił nie tylko szczekać, ale i ugryźć. To zaledwie strzępek fascynującej opowieści, kipiącej od dramatycznych zdarzeń, spisków, cudów, bratobójczych walk, dotkliwych zdrad i namiętnych związków. Historia rodu, którego potomkowie przez wiele pokoleń rządzili Szwecją oraz Polską. Herman Lindqvist żywiołowo i dowcipnie opisuje tamte czasy, a przy okazji przypomina, jak rozległym i nowoczesnym krajem była Polska.Wydawnictwo Marginesy Rzecz o książek pisaniu, czyli rarytas dla bibliofilaPisać, to mówić milcząc i odwrotnie: mówić, to pisać mówiąc. Pytałem autorów tej książki tak, jak praktykant mechanika pytałby zawodowca o najlepszy sposób wymiany uszczelki w głowicy cylindra. Chciałem rozszyfrować ich metodę, zrozumieć mechanizm ich pracy, ukraść ich sekrety tworzenia. To niesamowite, jak człowiek dobrze się czuje słuchając ostatnich inteligentnych osób na ziemi. Lista moich rozmówców, od 1994 do 2014, w porządku chronologicznym pojawiania się ich na papierze: Bernard Frank, Philippe Sollers, Jean-Jacques Schuhl, Guillaume Dustan, Antonio Tabucchi, Umberto Eco, Gabriel Matzneff, Chuck Palahniuk, Catherine Millet, Jay McInerney, Albert Cossery, Françoise Sagan, Simon Liberati, Tom Wolfe, Charles Bukowski, Alain Finkielkraut, Michel Houellebecq, Jean d’Ormesson, Bernard-Henri Lévy, Moi, Bret-Easton Ellis, Paul Nizon, Francis Scott Fitzgerald, James Salter.Oficyna Literacka Noir sur Blanc Książek o naturze, listkach, krówkach i pszczółkach, mam już dość. Co miesiąc jakieś nowe „sekrety” leśnych braci! No, ale to przecież sowy, symbol zaczytania, więc niech będzie. ;)Sowy od dawien dawna rozbudzają ludzką wyobraźnię. Uważne spojrzenie wielkich oczu przyglądających się wszystkiemu zawzięcie sprawia, że fantazjujemy na temat legendarnej mądrości tych ptaków, a ich złowrogie pohukiwanie, bezszelestny lot i drapieżność przyczyniają się do postrzegania ich jako symbolu tajemnych mocy. „Rzecz o sowach” to: zapis fascynujących wypraw, podczas których autorka tropi i poznaje 11 gatunków sów, dostarczające wielu wrażeń wprowadzenie do świata tajemniczych ptaków, emocjonująca przygoda, jaką jest odkrywanie świata natury. Wydawnictwo Muza   Zakończenie cyklu „Pęknięta ziemia”. Dobra, oryginalna fantastyka. O pierwszym tomie pisałam tu: http://www.booktwist.pl/piata-pora-roku-peknieta-ziemia/Księżyc wkrótce powróci. Czy przyniesie ze sobą zagładę?Essun przejęła moc Alabastra Dziesięciopierściennika. Dzięki niej zamierza odnaleźć swoją córkę Nassun i sprawić, by świat stał się przyjazny młodym górotworom. Dla Nassun jest już jednak za późno. Widziała zło świata i przyjmuje to, w co jej matka nigdy nie chciała uwierzyć: że pewnych rzeczy nie da się naprawić. Można je tylko ostatecznie zniszczyć. Ostatnie słowo zawsze należy do Ojca Ziemi     A tutaj coś tajemniczego, z piękną okładką i obietnicą (oby spełnioną) niezwykłej podróży po literackich wodach. ;)Gwinto Gerk to wilk morski, który zbiegł z rodzinnego miasta lata temu. Kiedy zjawia się nagle w rodzinnym domu wszyscy przeczuwają kłopoty. Tylko Arion widzi w wujku bohatera, a w jego opowieściach spełnienie marzeń. Kiedy Gwinto wyrusza w dalszą podróż pozostawia szkatułę pełna drogocennych kryształów i tajemnicza księgę oprawiona w skórę morskiego węża. Jego tropem rusza mag o srebrnych oczach, który nie cofnie się przed niczym, aby go dopaść… Jaką tajemnicę skrywa morze? Co łączy królewskiego maga i zwykłego żeglarza? Czy zemsta warta jest każdej ceny? Arion wyrusza wbrew swej woli w podróż na kraniec świata, gdzie ma nadzieję znaleźć odpowiedzi na te pytania.Wydawnictwo Genius Creations  – – – – – – – – – – – – – –W zestawieniu wykorzystałam noty wydawnicze. Pod uwagę brane są również nowe wydania książek.
 przegląd nowości No ja jednak najbardziej chcę nr 19 :DDla mnie to też numer jeden! Choć przekornie zamieściłam go pod koniec listy. :)  Pierwszy tom był rewelacyjny. Pomysł na pokazanie przemiany głównej bohaterki naprawdę zrobił na mnie wrażenie. I w ogóle cały świat wykreowany przez autorkę.Z marcowych nowości jeszcze warto wspomnieć o „Śmierci w Chateau Bremont” :)Właściwie może i tak. Nie jestem pewna czy to będzie coś fajnego, jakoś opis fabuły mnie nie porwał, ale to początek nowego cyklu kryminalnego („Varlaque i Bonnet na tropie”), więc dajmy mu szansę ;)   Wydawca – Smak słowa – o książce: Akcja powieści kryminalnej pt. „Śmierć w Château Bremont” rozgrywa się w uroczej, zabytkowej miejscowości Aix-en-Provence we Francji. Czytelnicy poznają Antoine’a Verlaque’a, przystojnego i uwodzicielskiego głównego sędziego w Aix, oraz profesor prawa, Marine Bonnet, jego dawną miłość. Kiedy miejscowy szlachcic Étienne de Bremont wypada z okna rodzinnego zamku i ginie na miejscu, całe miasto aż huczy od plotek. Verlaque podejrzewa, że śmierć nie była przypadkowa. Dowiedziawszy się, że Marine jest bliską przyjaciółką Bremontów, prosi ją o pomoc. Śmierć w Château Bremont to wartki kryminał, zanurzony w romantycznej atmosferze południowej Francji.Okładkę można zobaczyć tutajWpisz swój adres email, by zaprenumerować ten blog i otrzymywać powiadomienia o nowych wpisach.

							Adres e-mail						









							Adres e-mail						







Teksty zamieszczone na booktwist.pl są objęte prawem autorskim, jeśli więc chcesz je opublikować na swojej stronie skontaktuj się ze mną, porozmawiamy o tym. Cytować teksty z podaniem źródła i linkować do nich można zawsze. : )Booktwist.pl wykorzystuje pliki cookies by ułatwić Ci korzystanie ze strony oraz do celów statystycznych (Google Analytics). Możesz samodzielnie zarządzać cookies, zmieniając ustawienia przeglądarki.