Informacja o plikach cookieNa stronie, jak również w systemie wyświetlającym reklamy, wykorzystujemy pliki cookie. Dzięki temu możemy analizować,
        z jakich materiałów dostępnych w naszym serwisie korzystają nasi Czytelnicy, jakie są ich preferencje. Pozwala nam to udoskonalać portal.
        Jeżeli się na to nie zgadzasz, możesz w każdej chwili zmienić ustawienia swojej przeglądarki.Historia zakazanych książek – jakie tytuły, gdzie i dlaczego były niedozwoloneSłownik powszechny, seria o Harrym Potterze czy książki Stephena Kinga to tylko przykłady zakazanych dzieł. Jakie jeszcze tytuły wzbudzały kontrowersje, oburzenie i protesty?Cenzura to bardzo dobrze znane zjawisko i od wieków stosowano różne jej rodzaje. Palenie antyniemieckich książek przez nazistów, lata cenzury w PRL, indeks ksiąg zakazanych stworzony przez Kościół katolicki – słyszał o tym każdy z nas. Od wieków zabraniano i niszczono wiele dzieł z powodów politycznych, religijnych czy społecznych. Już w V wieku p.n.e. palono w Atenach dzieła Protagorasa, w których rozpowszechniał agnostycyzm. Cenzura prewencyjna pojawiła się po wynalezieniu przez Jana Gutenberga druku, który bardzo utrudnił kontrolowanie dzieł i publikacji. We Francji i Niemczech już w XVI wieku wprowadzono ten rodzaj cenzury.Dziś możemy zdobyć niemal każdą książkę. Jest jednak mnóstwo tytułów, które znamy bardzo dobrze, a nigdy byśmy nie pomyśleli, że były zakazane. Jakie dzieła i z jakich powodów dotknęła więc cenzura?   Guliwer i król Brobdingnag, karykatura brytyjska przedstawiająca odpowiednio Napoleona i króla Jerzego III (aut. James Gillray, 1803, domena publiczna).  To najsłynniejsza książka Jonathana Swifta, wydana w 1726 roku w Wielkiej Brytanii. Jeszcze przed opublikowaniem autor podejrzewał, że może mieć problemy w związku z jej treścią, dlatego nie podpisał ją własnym nazwiskiem.Jest to czteroczęściowa opowieść o wyprawie Guliwera do fantastycznej krainy. Można dostrzec w niej krytykę brytyjskiej partii wigów. Nie mamy tu jednak do czynienia z całościowym zakazaniem książki. Kolejni wydawcy usuwali kontrowersyjne fragmenty albo dodawali takie, które wykazywałyby poparcie dla władzy lub przynajmniej brak krytyki wobec niej. Do dziś cierpi na tym oryginał, bo często w różnych krajach wciąż wydawane są modyfikowane przez lata wersje.Johann Wolfgang von Goethe, bazując na przeżyciach własnych i swojego przyjaciela, napisał i wydał w 1774 roku w Niemczech książkę o nieszczęśliwej miłości. Na początku krytycy zgodnie podkreślali jej wartość literacką, jednak z czasem pojawiły się głosy, że autor nie powinien wykorzystywać prawdziwego przypadku samobójstwa, powinien natomiast potępić czyn głównego bohatera swojej książki.Historia stała się popularna – nie tylko w Niemczech zapanowała tzw. moda na werteryzm. Mężczyźni zaczęli się ubierać w stylu głównego bohatera, a wśród kobiet dużym zainteresowaniem cieszył się zapach „Eau de Werther”. Zaczęto się bać, że zapanuje w końcu moda na samobójstwa w stylu Wertera. Choć takich udokumentowanych przypadków było niewiele, to jednak w niedługim czasie po publikacji książki niemal każde samobójstwo młodego człowieka tłumaczono właśnie nieszczęśliwą miłością.   Skryte czytanie Cierpień młodego Wertera (aut. Wilhelm Amberg, 1870, domena publiczna).  Dzieło Goethego zostało zakazane w niektórych częściach Niemiec oraz w Danii. Również Kościół katolicki potępił książkę za wyraźne popieranie samobójstwa i wzywanie do niemoralnego działania. Bano się, że główny bohater zainspiruje młode pokolenie na wielką skalę.   Joseph Heller (fot. MDCArchives, opublikowano na licencji Creative Commons Attribution-Share Alike 3.0 Unported).  Joseph Heller w trakcie II wojny światowej służył w lotnictwie. Głównym bohaterem książki jest więc bombardier, który zdaje sobie w pewnym momencie sprawę z ryzyka, jakie podejmuje z każdą kolejną misją. Limit lotów, po którym może zostać zwolniony ze służby, jest regularnie podnoszony. Innym sposobem na ucieczkę jest osobiste oświadczenie o własnej niepoczytalności. Uniemożliwia to jednak paragraf 22, czyli przepis, który stwierdza, że ktoś, kto dochodzi do wniosku, że nie chce ryzykować własnym życiem, nie może być niepoczytalny.Książka wydana została w Stanach Zjednoczonych w 1961 roku, czyli w początkowej fazie wojny w Wietnamie. Była jedną z rzeczy, które uświadomiły społeczeństwo bezsens i okrutną prawdę o tej wojnie. Wielokrotnie wycofywano ją z różnych bibliotek szkolnych na terenie USA i próbowano wpisać ją na listę książek zakazanych. Ostatecznie jednak Heller dopiął swego – dziś jest to jedno z największych dzieł literackich.Każdy na pewno kojarzy wybitną rolę Jacka Nicholsona w ekranizacji powieści, którą Ken Kesey napisał w 1962 roku. Do szpitala psychiatrycznego trafia McMurphy, który udaje szaleńca, by uniknąć odsiadywania wyroku w więzieniu. Jego obecność zmienia całą sytuację w szpitalu – namawia pacjentów, by zaczęli się sprzeciwiać twardym regułom narzuconym przez siostrę Ratched, zaczęli korzystać z życia i robili to, na co mają ochotę.Treść książki jest dość kontrowersyjna – wiele w niej brutalności, wulgaryzmów i niemoralnego zachowania. W latach 70. wielokrotnie usuwano ją z listy lektur i zakazywano wypożyczania z bibliotek. W 1978 roku w stanie Idaho nie przedłużono umowy z nauczycielem, który omawiał ją na lekcjach. Nic nie dała sprawa w sądzie ani powoływanie się na pierwszą i czternastą poprawkę do konstytucji.

Strony:
1
2


          "Palenie antyniemieckich książek przez nazistów, lata cenzury w PRL, indeks ksiąg zakazanych stworzony przez Kościół katolicki – słyszał o tym każdy z nas." 
Jak widać, lata cenzury w II Rzeczypospolitej są dla niektórych wiedzą niedostępną. 
      
          Nie wiedziałem, że Heine, Mann, Marx pisali książki "antyniemieckie"
Studentka dziennikarstwa na Uniwersytecie Jagiellońskim i harcerka ZHR. Interesuje się historią lokalną, zwłaszcza świętokrzyską partyzantką. Miłośniczka pieszych wędrówek i gór.
Wolna licencja – ten materiał został opublikowany na licencji
	Creative Commons Uznanie autorstwa – Na tych samych warunkach 3.0 Polska.

	Redakcja i autor zezwalają na jego dowolny przedruk i wykorzystanie (również w celach komercyjnych) pod następującymi warunkami:
	należy wyraźnie wskazać autora materiału oraz miejsce pierwotnej publikacji – Portal historyczny Histmag.org,
	a także nazwę licencji (CC BY-SA 3.0) wraz z odnośnikiem do jej postanowień. W przypadku przedruku w internecie konieczne jest
	także zamieszczenie dokładnego aktywnego odnośnika do materiału objętego licencją.

	UWAGA: Jeśli w treści artykułu nie zaznaczono inaczej, licencja nie dotyczy ilustracji i filmów dołączonych do materiału – w kwestii ich wykorzystania prosimy stosować się do wskazówek w opisie pod nimi
	lub – w razie ich braku – o kontakt z redakcją: redakcja@histmag.org

              Twój komentarz trafił do moderacji serwisu. Opublikujemy go po zatwierdzeniu go przez moderatora. Jeśli chcesz, by Twoje komentarze były publikowane bez oczekiwania na moderację, ZOSTAŃ NASZYM PATRONEM!

      Michał Świgoń
      PROMOHISTORIA
    
      ul. Koźmiana 2/89
    
      01-606 Warszawa
    
      telefon: 692 929 681
    
m.swigon@histmag.org

      NIP 626-281-54-56
    
      Numer konta: PL 33 1140 2004 0000 3802 7410 0716
    
      Maciej Zaremba
    
      redaktor naczelny
    
redakcja@histmag.org

      telefon: 602 212 031
    
Sami o sobie

Skład redakcji

Wesprzyj nas!

Dołącz do nas

Jak uzyskać patronat?

Regulamin serwisu Histmag.org

Polityka prywatności

Regulamin publikacji

Regulamin konkursów

Regulamin sklepu

Oferta reklamowa

Nasze konkursy
