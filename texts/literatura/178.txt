Napisanie biografii żyjących twórców wielkich molochów internetowych to ciężka praca. I dla pisarza i dla czytelnika. Tak się bowiem składa, że nie są to ludzie wewnętrznie ciekawi.Owszem rozsiewają wokół siebie setki komunałów i tworzą atmosferę sukcesu i szczęścia pracowników oddanych sprawie, ale porozmawiaj o nich o czymś, co nie będzie związane z nich pracą… No way, man!Odnajduję w tym zbyt wiele z czasów komunistycznych, lub azjatyckiej kultury pracy, w myśl której pracownik tak naprawdę jest trybikiem. Jest potrzebny dopóki, dopóty jego umiejętności są maksymalnie wykorzystywane w życiu firmy.Gdy wypalasz się, dostajesz kopa w dupę, bo na ciebie czeka kolejka młodych, naiwnych i ambitnych twórców, którzy już żyją legendą wytworzoną przez złote dzieci e- commerce.Nie inaczej jest z Jeffem Bezosem, twórcą i twarzą Amazona, u którego kupuje już dziś niemal pół świata.Ten wizjoner, jak zwykło się uważać bohatera biografii „Jeff Bezos i era Amazona” z jednej strony stał się geniuszem internetowego handlu, z drugiej strony przyczynił się do zarżnięcia handlu detalicznego w wielu krajach.My, zafascynowani erą Ubera, AirBnB oraz innych pseudowynalazków tzw. „sharing economy” zachłystujemy się Amazonem, który powstał w zasadzie z niczego.Jednak uważna lektura książki autorstwa Brada Stone`a, dziennikarza ekonomicznego „Bloomberg Businesweek” pokazuje, że nie do końca.Przeprowadzając kilkaset rozmów z ludźmi ważnymi dla rozwoju korporacji, w tym z samym Bezosem przedstawił nam kulisy kryjącymi się za sukcesem Amazona.Oczywiście, że mamy do czynienia z człowiekiem opętanym własnej wizji do granic absurdu. Biznesmenem wykorzystujących współpracowników do cna, dbającym pieczołowicie o swój wizerunek, jednak obdarzonym niezwykłym umysłem analitycznym oraz zdolnościami do adaptacji.Na początku określiłem tę książkę, jako biografię, lecz muszę skorygować to określenie, gdyż mamy tu jednak więcej samego Amazona niźli Jeffa, bo w sumie to właśnie ludzie tworzący tego giganta, wszystkie współzależności personaln, biznesowe, prawne, marketingowe składają się właśnie na Bezosa.Stone rozprawia się z mitami dotyczącymi firmy. Owszem, zaczynała w garażu, ale był to tak naprawdę nic nie znaczący epizod. Owszem był sobie Jeff, ale nie był sam. Jasne, zaczął od romantycznego sprzedawania książek, ale nie ze względu na wyjątkową miłość do literatury (choć ta, jak w trakcie czytania okaże się w pewnym stopniu kluczem do zrozumienia kultury Amazona, ale nie jako mechanizmu funkcjonowania spółki, lecz kluczem do idei), lecz na analizę dotyczącą trendów internetowego handlu.Pamiętajmy, że firma startowała w czasach, gdy ciężko było o konkurencję w internecie, a handel detaliczny wydawał się nie do ruszenia.Bezos, choć skupiony na sobie, potrafił słuchać ludzi i przyswajać obce idee, o ile służyły jego ukochanemu biznesowemu dziecku. Ciekawie się czyta fragmenty, w których dowiadujemy się, jak wiele rozwiązań handlu detalicznego zastosowano przy rozwoju Amazona (ciekawe informacje dla tych, którzy gardzą detalistami).Czy wiedzieliście, że Amazon był kilka razy na krawędzi bankructwa? I nie chodzi tu tylko o czynniki ekonomiczne, czy zmowę konkurentów, ale opętanie Jeffa na punkcie własnych idei? Miał szczęście, że w jego firmie w porę znalazł się ktoś, kto potrafił go przekonać do zmiany zdania. No tak to jest, gdy niby wybitne umysły uważają, że są na tyle wybitne, że reguły normalnej ekonomii, realiów nie dotyczą ich samych.Dziś Amazon jest potęgą „nie do zdarcia”. Jego zróżnicowana oferta, potężna baza logistyczna sprawiła, że już dawno odszedł od korzeni. Sprzedaż, usługi, produkcja filmowa i telewizyjna, a wkrótce i obecność w kosmosie (choć poprzez spółkę Blue Origin Bezos od dawna próbuje odegrać jakąś rolę w kolonizacji kosmosu), i cholera wie, co jeszcze przed nami.A wszystko to w ciągu przeszło dwudziestu lat! I Spójrzcie, mówimy o zwykłym sklepie internetowym. Sklepie, który w zasadzie nie produkuje (owszem, są wyjątki), a jednak jest w stanie wymusić na producentach swoje warunki. Jak to się dzieje, że Amazon nie tylko jest dziś największym sklepem na świecie, ale wciąż rozrasta się?Może w jakimś stopniu odpowie nam Bezos, który powiedział któremuś ze swoich adwersarzy: „Nie mamy ani jednej znacznej przewagi nad konkurencją. Musimy więc upleść sznur z wielu różnych drobnych przewag”.I o tym jest jest ta książka. O pleceniu sznura. Na ciebie. Na konkurencję. Bo pewnego dnia obudzisz się, odpalisz internet i zobaczysz, że w zasadzie oprócz Amazona nic nie będzie.Książka Brada Stone`a jest opasła, ale nie nuży. Zresztą znaczna część amerykańskich pisarzy operuje językiem rytmicznym, potoczystym i przyswajalnym dla przeciętnego odbiorcy.Przemek SaracenJeśli chcecie kupić tę książkę możecie wybrać jedną z poniższych księgarni:Jeff Bezos i Era Amazona. Sklep, w którym kupisz wszystkoBrad StoneTłumaczenie: Grzegorz KołodziejczykWydawnictwo: AlbatrosWprowadź swój adres email aby zaprenumerować ten blog i otrzymywać powiadomienia o nowych wpisach przez email.

							Adres e-mail						







