Dokładniej rzecz ujmując, idea jest taka, że obsługująca konto na Twitterze sztuczna inteligencja podejmuje swoisty dialog z realnymi osobami – stopniowo budując narracje, które mają wywoływać dreszcze przerażenia.Nazwa projektu nadaje owemu przedsięwzięciu patronat pisarki, której historia literatury zawdzięcza powieść „Frankenstein” – a zarazem nurt nowoczesnych powieści grozy. Shelley to nazwisko, które Mary Wollstonecraft Godwin zyskała dopiero po zamążpójściu. Percy Bysshe Shelley był poetą, którego Mary pokochała młodzieńczą, ale i szczerą miłością: opuściła rodzinny dom, by wraz z ukochanym podróżować po kontynencie. W maju i czerwcu 1816 roku para przebywała nad Jeziorem Genewskim, w towarzystwie innego angielskiego poety, George’a Byrona. Towarzystwo, wzbogacone jeszcze o włoskiego przyjaciela Byrona i kuzynkę Mary, gościło w willi, którą ów poeta wynajął na jakiś czas. W czterech ścianach miała ich wszystkich zatrzymać wyjątkowo kiepska pogoda. Z początku sposobem na zabicie nudy było opowiadanie znanych już historii o duchach, ale po pewnym czasie Byron zaproponował, by każdy z obecnych samodzielnie zaproponował fabułę najstraszniejszej opowieści grozy, jaką może sobie wyobrazić. Ten nietypowy konkurs miał wkrótce znacząco ubogacić europejską kulturę.Shelley invites you to kickstart stories! Start your story by tweeting to @shelley_ai (with #yourturn tag) and she will continue your story!— Shelley (@shelley_ai) November 6, 2017Powołanie się twórców projektu AI na postać Mary Shelley jest symboliczne także z uwagi na to, o czym traktowała wymyślona przez nią opowieść. Fabuła „Frankensteina” opowiada bowiem o człowieku, który podejmował próby stworzenia żywej i rozumnej istoty poprzez ożywianie kolejnych ludzkich korpusów. Występując przeciw naturze, doktor Frankenstein z sukcesem powołał wreszcie do życia potwora. Trzeba przyznać, że dość trudno oprzeć się pokusie porównania efektów pracy literackiego bohatera do nowoczesnego wynalazku sztucznej inteligencji.Inna analogia kryje się z kolei w tym, że wydana w 1818 roku książka prawdopodobnie była efektem wspólnej pracy Mary i jej męża. To on podobno ośmielał ją do rozwijania pierwotnego twórczego zamysłu, a być może dodawał do powstającego tekstu i coś od siebie. Biorąc pod uwagę te wszystkie dygresje, przestaje dziwić, że twórcy projektu powołują się na osobę właśnie tej pisarki. Ciekawe, czy sama Mary Shelley byłaby zadowolona ze swojego „patronatu”.Żeby przekonać się, na co stać Shelley AI, wystarczy zajrzeć na konto @shelley_ai na Twitterze. Posiadając tam własny profil, można przyłączyć się do nietypowego eksperymentu – i skłonić sztuczną inteligencję do współpracy. Treść wygenerowana przez Shelley AI mieści się w maksymalnie trzech tweetach, obejmując zaledwie kilka zdań: jednak zazwyczaj sprawnie nakreślają one podjętą opowieść. Kolejny krok należy do internautów, a kluczowe dla podtrzymania tej specyficznej konwersacji jest zakończenie swojego wpisu hashtagiem #yourturn. Spośród tak oznaczonych tweetów Shelley AI wybiera ten, który zyskał najwięcej polubień ze strony osób obserwujących zabawę – i generuje dalszy ciąg opowieści. Tweety od Shelley AI pojawiają się bardzo regularnie. Każdy ma szansę przyłączyć się do tworzenia niesamowitej historii – a nawet szukać do skutku wystarczająco interesującego fragmentu, do którego chciałby dopisać dalszy ciąg. Wykorzystując wspomniany hashtag i licząc na przychylność innych internautów, można także we własnym wpisie przedstawić propozycję rozpoczęcia danej historii – i czekać na odpowiedź systemu.Jak na program komputerowy przystało, Shelley oczywiście nie pisze, ale generuje. „Inwencja” sztucznej inteligencji ma dokładnie zakreślone granice – a są nimi dane umieszczone na forum Reddit. W jednym z tamtejszych wątków znajdują się właśnie opowieści „z dreszczykiem”, napisane przez zalogowanych tam użytkowników – program ma dostęp do ponad 140 tysięcy opowiadań o rozmaitej tematyce. Mając do dyspozycji konkretne przykłady tego, co ludzki umysł postrzega jako motywy budujące opowieść grozy, Shelley AI wysuwa własne propozycje. Sztuczna inteligencja jest w stanie wyłowić konkretne sformułowania i połączyć je w dość krótkim wpisie. Te fragmenciki zazwyczaj zachowują pewną logikę, jednak wskazują też nieraz, jak przypadkowe są działania programu. Zdania są niekiedy niepełne lub łączą ze sobą zaskakujące motywy. W komponowaniu kolejnych wpisów programowi pomaga także obserwowanie aktywności użytkowników Twittera – nowe generowane treści naśladują na przykład stylistykę tych wpisów, które zyskały dużą ilość polubień.I have a deep interest in the supernatural.  I have seen the stories of the dead.  I have been exploring stories of the beasts that 2/3— Shelley (@shelley_ai) November 11, 2017Trudno też oprzeć się wrażeniu, że działanie programu to zabawa przypominająca literackie eksperymenty futurystów z początku XX wieku. Wówczas nowocześni poeci wyciągali na chybił-trafił zapisane na osobnych karteczkach i wrzucone do kapelusza słowa – a później z tak wylosowanego zestawu wyrazów układali wiersze. W ten sposób chcieli nadać poezji nową jakość, uwalniając ją od roli nośnika konkretnych idei. Twórcy i zarazem obrońcy Shelley AI widzą w metodzie pracy programu właśnie obiecującą perspektywę: liczą, że takie twórcze nieskrępowanie, wskutek którego program potrafi zaproponować najbardziej nietuzinkowe zestawienia, otworzy drogę nowym konwencjom, być może nawet gatunkom literackim.Póki co, działalność tego projektu (tu można poczytać efekty współpracy użytkowników Twittera i Shelley AI) nie powinna skłaniać do obaw o przyszłość kulturalnego dorobku ludzkości. Monopol na tworzenie logicznych i obszernych literackich treści wciąż należy do przedstawicieli gatunku homo sapiens. Widać bowiem wyraźnie, że sukces poczynań Shelley AI znacząco zależy od wkładu uczestników zabawy, którzy odkrywają własne pokłady inwencji dzięki braniu udziału w projekcie. Nawet jeżeli szereg wpisów stworzy udaną, niesamowitą opowieść (czy raczej udany przyczynek do większej narracji), będzie to  raczej zasługa zainspirowanej, ludzkiej inteligencji.Drogi Użytkowniku, prosimy o akceptację naszej polityki prywatności i cookies.Używamy plików cookie, aby zapewnić najlepszą jakość na naszej stronie internetowej. Więcej informacji o plikach cookie, z których korzystamy, lub o ich wyłączeniu tutaj >> ustawienia.Drogi Użytkowniku, prosimy o akceptację naszej polityki prywatności i cookies. Administratorem danych osobowych jest: WIZARDO Sp. z o.o. ul. AL. MARSZ. FERDYNANDA FOCHA, nr 25, lok. 5, 30-111 KRAKÓW NIP: 677 241 40 35, Numer KRS: 0000661790 wpisana do Rejestru Przedsiębiorców Krajowego Rejestru Sądowego prowadzonego przez Sąd Rejonowy dla Krakowa Śródmieścia w Krakowie, XI WYDZIAŁ GOSPODARCZY KRAJOWEGO REJESTRU SĄDOWEGO pod numerem KRS: 0000661790, NIP 677 241 40 35, kapitał zakładowy 200000,00 zł, Przetwarzamy dane, które Użytkownik ujawni w trakcie rejestracji lub wysyłania wiadomości, a także dot. analityki ruchu (m.in. IP, lokalizacja itd.). Dane przetwarzamy m.in. w celu: świadczenia usług drogą elektroniczną, bezpieczeństwa IT. Użytkownik ma prawo: dostępu, poprawiania, usuwania swych danych, sprzeciwu i wycofania zgody na przetwarzanie, "bycia zapomnianym", przenoszenia danych, złożenia skargi do organu nadzorczego. By skorzystać z tych praw napisz na: hello@igimag.pl. Podstawą prawną przetwarzania jest zgoda Użytkownika, lub słuszny interes Administratora (prawo do marketingu bezpośredniego i ochrony systemów IT). Dane są przekazywane os. trzecim i do państw trzecich w tym m.in. podmiotów realizujących płatności, archiwizację danych, hosting, księgowość. Dane przetwarzamy m.in. dopóki Użytkownik korzysta z naszych usług. Administrator profiluje Użytkowników dla celów VAT pod względem: lokalizacji, statusu przedsiębiorcy. Podanie danych jest dobrowolne. Korzystanie z niektórych funkcjonalności Strony wymaga podania danych. Więcej szczegółów dostępnych jest w polityce prywatności oraz w polityce cookiesŚciśle konieczne pliki cookie powinny być włączone przez cały czas, abyśmy mogli zapisać preferencje dotyczące ustawień plików cookie.Jeśli wyłączysz ten plik cookie, nie będziemy mogli zapisać twoich preferencji. Oznacza to, że za każdym razem, gdy odwiedzasz tę stronę, musisz ponownie włączyć lub wyłączyć pliki cookie.Ta strona korzysta z Google Analytics do zbierania anonimowych informacji, takich jak liczba odwiedzających witrynę i najbardziej popularne strony.Utrzymanie tego pliku cookie pomaga nam ulepszać naszą stronę internetową.Włącz niezbędne pliki cookies, abyśmy mogli zapisać twoje ustawienia.