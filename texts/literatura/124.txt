5 czerwca 1949 roku urodził się Ken Follett, jeden z najbardziej znanych współczesnych pisarzy brytyjskich, autor bestsellerowych serii Kingsbridge oraz Trylogii Stulecie. Jego książki sprzedały się na całym świecie w nakładzie prawie 200 milionów egzemplarzy. Na ich podstawie powstało kilka produkcji kinowych i telewizyjnych. Z okazji 69 urodzin autora prezentujemy kilka ciekawostek na jego temat.Rodzice bardzo wcześnie zaszczepili u młodego Kena miłość do literatury i sztuki. Gdy miał 10 lat, Follettowie przeprowadzili się do Londynu i tam w 1967 roku Follett rozpoczął studia filozofii na University College. Po ich zakończeniu wyjechał ze stolicy, żeby pracować jako dziennikarz dla South Wales Echo w Cardiff. Po trzech latach postanowił jednak wrócić, gdy dostał propozycję pisania dla Evening News.W wolnym czasie – wieczorami oraz w weekendy Follett zaczął hobbistycznie pisać pierwsze próbki swoich powieści. Potrzebował pieniędzy na naprawę swojego samochodu, pensja dziennikarska nie wystarczała mu na dostatnie życie. Sławę przyniosła mu wydana w 1978 roku powieść “Igła”, która sprzedała się w liczbie 10 milionów egzemplarzy.Do momentu wydania “Igły” podpisywał swoje teksty pseudonimami. Wcześniejsze książki pisał jako Zachariasz Stone, Bernard L. Ross czy Martin Martinsen. “Igła” była zatem nie tylko komercyjnym, ale także artystycznym zwrotem w jego karierze. 3 lata po premierze książki powstała wysokobudżetowa adaptacja filmowa w reżyserii Richarda Marquanda z Donaldem Sutherlandem w roli głównej.Trzydzieści lat po wystąpieniu w “Igle” Donald Sutherland powrócił do pracy przy adaptacjach książek Folletta. Wcielił się w rolę Bartholomew w bardzo udanej serialowej ekranizacji “Filarów ziemi” – jednego z najbardziej znanych dzieł Folletta. Powieść, której fabuła została osadzona w XII-wiecznej Wielkiej Brytanii, jest pierwszą częścią trylogii “Kingsbride”. Na podstawie sagi powstały nie tylko udane produkcje filmowe, ale również gry planszowe, gra komputerowa i musical.W 2018 roku ukazała się 44 książka Folletta. Do tej pory sprzedało się prawie 200 milionów egzemplarzy powieści z jego nazwiskiem na okładce. Follett zaczynał od thrillerów, później pisał w nurcie “spy fiction”, często osadzając fabułę książek w realiach II wojny światowej. Największą popularność zyskał jednak dzięki trylogii Kingsbride, czyli opiewającej na przeszło 3000 stron sagi poświęconej XII-wiecznej Wielkiej Brytanii. Wiele jego książek znajdowało się na czele list bestsellerów, ze słynnym zestawieniem New York Timesa na czele.W latach 70. Follett bardzo zbliżył się do polityki. Wszystko za sprawą Barbary Broer, która później została jego żoną. Wybranka serca pisarza należała do brytyjskiej Partii Pracy i z jej ramienia w 1997 roku została członkiem parlamentu. Follett, kiedy tylko mógł, finansowo wspierał kampanię żony. Wielokrotnie pojawiał się na wiecach wyborczych, należał do komitetów poparcia Partii Pracy oraz wspierał innych lokalnych kandydatów.Co łączy Kena Folletta z Terrym Pratchettem? Oczywiście obaj są pisarzami pochodzącymi z Wielkiej Brytanii, jednak ich proza diametralnie się różni i ciężko tu mówić o jakimś gatunkowej nici porozumienia. O cóż zatem chodzi? Follett wziął udział w aukcji charytatywnej, której zwycięzca miał zostać wyróżniony w kolejnej książce z cyklu Świata Dysku. Follett zaoferował największą kwotę i tak za 2 200 funtów jego nazwisko znalazło się w powieści “Straż nocna”. Terry Pratchett nazwał w niej szefa Gildii Skrytobójców doktorem Follettem.Follett amatorsko zajmuje się graniem muzyki. Jest członkiem zespołu Damn Right I Got the Blues, w których gra na gitarze basowej. Można go też zobaczyć i posłuchać na koncertach folkowej grupy Clog Iron, gdzie gościnnie gra na bałałajce. Zdarzało mu się też dzielić scenę ze swoim synem, który bardziej profesjonalnie zajmuje się muzyką.Ken Follett znany jest z aktywnego udzielania się w akcjach mających na celu promocję czytelnictwa. Jest aktywnym członkiem kilku ważnych instytucji kulturalnych działających zarówno na lokalną skalę, w jego rodzinnej miejscowości, jak i skalę ogólnokrajową, a nawet międzynarodową. Follett działał między innymi w National Literacy Trust, Royal Society of Arts, Reading is Fundamental czy organizacji Dyslexia Action.Ken Follett to pisarz niezwykle płodny, z dużą częstotliwością publikuje powieści, które wielokrotnie przekraczają 500, 600, a nawet 800 stron. Co ciekawe, jego książki cieszą się dużym szacunkiem wśród historyków, ponieważ bardzo wiernie oddają atmosferę opisywanych przez Folletta czasów. W 2017 roku w Polsce ukazała się ostatnia jak dotychczas książka autora pt. “Słup ognia”, która zamyka słynną trylogię Kingsbride.Jakub Krasnyzdjęcie na wyróżnieniu: autor Mikelcg, źródło wikipedia.org, licencja CC-ASA 4.0, 3.0 Unported, 2.5, 2.0 & 1.0 Generic.O autorzeMiłośnik literatury pięknej uzależniony od koncertów i festiwali. Chciałby robić tysiąc rzeczy na raz, jednak na drodze do spełnienia stoi jego największy wróg – czas.Rocznik 94. Redaktor Xięgarni.pl, All in University, kiedyś związany z Valkirią Network. Student Zarządzania Kulturą i Mediami UJ.Najbardziej lubi poznawać, rozmawiać i przebywać z ludźmi, którzy go inspirują. 
                    Dziś, 19 lutego, mija druga rocznica śmierci Umberto Eco – wybitnego semiologa, filozofa, mediewisty i jednego                 
                    Do końca roku zostało nam jeszcze 11 dni. To doskonały czas, żeby nadrobić czytelnicze zaległości. A                 
                    Wrzesień jest naprawdę dobrym miesiącem dla czytelników! Mamy kilka długo wyczekiwanych kontynuacji – pojawiła się nowa                Nasza polityka prywatności.
Więcej artykułów znajdziesz tu.
