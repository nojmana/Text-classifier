W numerze m.in.:- Kosmiczne pierścienie- Badanie planetoid dla każdego- Kosmologia nieliniowa- Teleskop ALMA z bliska- 100 lat IAU w 2019 - przyłącz się!- Studiowanie kierunków kosmicznych- Niebo nad Polską i ciekawe obiektyWięcej:- PTA- PTMA- Leksykon- Astronarium- Sklep Uranii- Urania cyfrowaMedia społecznościowe:- Facebook- Twitter- Instagram- Forum dyskusyjneMiędzynarodowa Unia Astronomiczna (IAU) zdecydowała się po raz pierwszy nazwać różne struktury na powierzchni Charona, największego księżyca Plutona. Nazwy upamiętniają w szczególności wielkich podróżników. Jest wśród nich postać z twórczości Stanisława Lema - pilot Pirx.Grupa Robocza IAU ds. Nazewnictwa Układu Planetarnego uwzględniła propozycje zgłoszone przez zespół misji New Horizons i nadała nazwy strukturom na powierzchni Charona. Sonda New Horizons w 2015 roku minęła Plutona i Charona, a ponieważ Charon jest dużym obiektem (średnica 1215 km), ma na powierzchni całe mnóstwo różnych struktur geologicznych, w tym kratery podobne do widocznych na Księżycu.Naukowcy z zespołu misji New Horizons zebrali pomysły nadsyłane podczas akcji Our Plutoonline z 2015 roku oraz w ramach projektu Our Pluto i stwierdzili, że aby uczcić pierwsza w historii podróż w pobliże Plutona, warto aby nazwy odnosiły się do ducha eksploracji przez ludzkość, honorując podróżników, naukowców i członków pionierskich wypraw. Koncepcja ta przypadła  do gustu także Międzynarodowej Unii Astronomicznej.W przypadku gór znajdziemy nazwiska słynnych twórców fantastyki, wśród kanionów są nazwy mitologicznych statków, a w nazwach kraterów rozpoznamy imiona słynnych podróżników - postaci z literatury. W szczególności pragniemy zwrócić uwagę na krater o nazwie Pirx. Zapewne wielu naszych Czytelników kojarzy pilota Pirxa z twórczości Stanisława Lema. To właśnie ta postać zainspirowała Międzynarodową Unię Astronomiczną do nadania nazwy kraterowi.Nazwy gór:Góry Clarke'a - Sir Arthur C. Clarke to słynny pisarz science-fiction, którego powieści i opowiadania zawierają opisy podróży kosmicznych. Napisał m.in. powieść "2001: Odyseja kosmiczna".Góra Kubricka - Skoro mowa o odysei kosmicznej, to nie mogło zabraknąć Stanleya Kubricka, reżysera filmu "2001: Odyseja kosmiczna" przedstawiającego ewolucję ludzkości od hominidów do eksploratorów kosmosu.Góra Butler - Nazwa honoruje pisarkę Octavię E. Butler znaną z trylogii Xenogenesis opowiadającej o odejściu ludzkości z Ziemi i powtórnym powrocie. Butler jako pierwsza spośród pisarzy science-fiction otrzymała nagrodę MacArthur FellowshipNazwy kanionów:Kanion Argo - Argo to nazwa statku, którym podróżowali Jazon i Argonauci w wyprawie po Złote Runo.Kanion Caleuche - Według legendy, statek Caleuche pływa po morzach wokół małej wyspy Chiloé, w pobliżu wybrzeży Chile, zbierając martwych, którzy na jego pokładzie żyją wiecznie.Kanion Mandjet - Tutaj mamy nawiązanie do nazwy łodzi z egipskiej mitologii, którą codziennie podróżował po niebie Ra (Re) - bóg słońca. Można to uznać za jeden z najwcześniejszych mitologicznych przykładów statków do podróży kosmicznych.Nazwy kraterów:Krater Pirx - Pilota Pirxa znają prawie wszyscy czytelnicy literatury fantastyczno-naukowej. To jeden z najbardziej znanych bohaterów w twórczości Stanisława Lema.Krater Nemo - Nemo to kolejna bardzo dobrze znana postać z literatury science-fiction. Jest bohaterem powieści Julusza Verne'a pt. "Dwadzieścia tysięcy mil podmorskiej żeglugi".Krater Dorothy - W tym przypadku nazwa odnosi się do Dorothy Gale, która jest literacka bohaterką serii powieści dla dzieci o podróżach do magicznego świata Oz, których autorem jest L. Frank Baum.Krater Nasreddin - W mnóstwie żartobliwych baśni ze Środkowego Wschodu, Południowej Europy i części Azji występuje podróżnik o imieniu Hodża Nasreddin.Krater Revati - Odnosi się do hinduskiego epickiego poematu Mahabharata, w którym występuje Rewati. Opowieść ta jest uznawana za pierwszą w historii (około 400 roku p.n.e.), w której zawarto koncepcję podróży w czasie.Krater Sadko - Tutaj mamy do czynienia z imieniem bohatera z rosyjskich bylin (tradycyjnych średniowiecznych pieśni) który podróżował do dna morza.Więcej informacji: Źródło: IAU 