Dobre TytułyŻycie, czytanie i… oglądanieJakiś czas temu zapytałam Was na Facebooku o opinię odnośnie tego, czy na blogu powinno pojawiać się więcej postów dotyczących szeroko rozumianej literatury klasycznej. 61 procent z Was odpowiedziało, że tak. A mnie nie trzeba dwa razy powtarzać. Zwłaszcza, że już od jakiegoś czasu w głowie kiełkował mi pomysł, obejmujący właśnie tę gałąź pisarskiej twórczości. Niniejszym ogłaszam więc: CHCĘ PRZECZYTAĆ 100 KSIĄŻEK Z PONIŻSZEJ LISTY I OPOWIEDZIEĆ WAM O NICH. Co to znaczy opowiedzieć? To znaczy, że nie znajdziecie tu nudnych do bólu recenzji Dostojewskiego, czy analizy symboliki baśni Andersena, nie będzie tu patosu, wymądrzania się i nudnej  kontemplacji. Ponieważ od lat wierzę, że o książkach można opowiadać ciekawie, chcę Wam (i sobie trochę też) właśnie teraz to udowodnić.Dla mnie ten projekt zmienia dużo. Wraz z podjęciem tej decyzji wyruszam w podróż, która nie wiem, kiedy i w jakich okolicznościach się zakończy. Mam jednak nadzieję, że przez cały czas jej trwania będziecie mi towarzyszyć. Poza tym, że będę konsekwentnie odhaczała kolejne pozycje z listy, a potem pisała dla Was o nich, nic się nie zmienia. Nadal znajdziecie tu także testy z recenzjami i fragmentami aktualnie wydawanych książek. Będziecie informowani o najciekawszych premierach książkowych. A do tego, na deser, będzie także o filmach i serialach.Chcę, żebyście dzięki tej liście spojrzeli na książki tak, jak ja na nie patrzę. Bo ostatecznie książki to nie epoka, w której powstały ani nie ludzie, którzy je stworzyli. Książki to przede wszystkim HISTORIE. Te o zdradzie, o miłości, o wojnie i pokoju, o rodzinie, o śmierci, o życiu. I ja chcę te historie Wam opowiedzieć.To pozycje, które wzburzyły miliony osób na świecie, niektórych wzruszyły, innych zniesmaczyły. Te książki to także historie pisarzy, które – uwierzcie mi – swoją kontrowersyjnością mogłyby podbić wszystkie nagłówki wydawanych aktualnie tabloidów.Wiem, że taką literaturę obrzydza nam szkoła. Pisałam z resztą o tym tutaj. Wiem, że potrafią ją obrzydzić często także ci zagorzali czytelnicy klasyki – bo czują się lepsi, bo śmieją się: „ha! a Ty czytasz kryminały? Thrillery? No weź. Poczytałbyś może jakiegoś Dostojewskiego! To, co czytasz, to nie książki!”.  No ja się nie zgadzam.Wszystko jest dla ludzi, tylko trzeba wiedzieć, jak z tego korzystać. Ode mnie dostaniecie wszelkie potrzebne narzędzia i sami zdecydujecie, czy informacje, jakie znajdziecie na blogu Wam wystarczą, czy będziecie mieli ochotę zdobyć ich więcej i na przykład przeczytać którąś z tych stu książek. Wszystko zależy od Was.Na liście są pozycje, których powstanie datuje się na czasy przed naszą erą i takie, które ujrzały światło dzienne kilkanaście lat temu. To spore wyzwanie. Wiem. Czy oszalałam? Chyba trochę tak. Czy się boję? Bardzo. Czy wierzę w to, że to ma sens? TAK.Trzymajcie za mnie mocno kciuki i wpadajcie, żeby poczytać o… czytaniu. Od dzisiaj na blogu pojawia się nowa kategoria, którą znajdziecie w górnym menu. Będzie się nazywać:(oto one)Ciekawi postępów? Zerkaj na Facebooka i Instagram!Większosc z tego czytałam a reszte juz zapisuję sobie, żeby nadrobić 🙂
Odpowiedz Wow! Ja właśnie odhaczyłam pierwszą pozycję i zabieram się za kolejne 🙂
Odpowiedz 