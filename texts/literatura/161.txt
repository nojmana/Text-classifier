23 listopada 1644 John Milton opublikował traktat przeciwko cenzurze dzieł drukowanych "Areopagitica".Purytański idealistaJohn Milton urodził się w 1608 roku. Było to w tym samym czasie, kiedy William Szekspir zakończył swą twórczą działalność i wyjechał z Londynu do Stratford. – Te dwa nazwiska wymienia się jednym tchem, gdy mówi się o największych postaciach literatury angielskiej. Dzieliło ich jedno pokolenie, jednak tak naprawdę cała epoka – mówił na antenie Polskiego Radia Jan Owsiński.Przełom XVI i XVII wieku to czas narodowej samoidentyfikacji, tworzenia się angielskiego charakteru narodowego. Widać to wyraźnie już w twórczości Szekspira. Antypapieskie sentymenty Anglii znalazły swoją widomą postać w wyłonieniu się silnej, wpływowej i moralnie zwartej grupy purytanów.- O ile Szekspir nigdy nie opowiadał się za żadnym z tych obozów, o tyle John Milton wyraźnie wypowiadał się jako rzecznik postawy purytańskiej, która w sensie politycznym oznaczała wkraczanie na arenę dziejową klasy średniej – mówiła prof. Stanisława Kumor.Rewolucja angielskaGdy w 1625 roku na tron wstąpił Karol I Stuart rozpoczął się spór króla z parlamentem. Zdominowana przez purytanów Izba Gmin występowała przeciwko polityce gospodarczej i religijnej monarchy. Ten w odwecie rozwiązał parlament i na 11 lat wprowadził autorytarne rządy.Wybuchła wojna domowa. Po raz pierwszy w historii Europy przed sądem postawiono koronowaną głowę. Karola I Stuarta osądzono, skazano i stracono. Lud triumfował, zaś Anglia jedyny raz w swojej historii na kilka lat stała się republiką.Te kilka lat to apogeum życia publicznego i działalności politycznej Johna Miltona. Gdy ważył się kształt przyszłej Anglii, poeta poświęcił się tylko i wyłącznie prozie politycznej. Tak jak Cromwell był ramieniem rewolucji angielskiej, tak Milton był jej umysłem i piórem."Raj utracony"Gdy nastąpiła restauracja władzy królewskiej w 1660 roku Miltona ścigano jako jednego z królobójców, a jego pisma polityczne spalono. Ostatecznie pisarza oszczędzono.Odsunięty od wszelkiego udziału w życiu publicznym i zdający sobie sprawę z poniesionej klęski napisał powieść swojego życia. Arcydzieło "Raj utracony", w którym zawarł wszystko, co jego wrażliwy umysł chciał powiedzieć o momencie zwrotnym w historii narodu angielskiego.Dowiedz się więcej o myśli zawartej w "Raju utraconym" w audycji z cyklu "Ludzie, epoki, obyczaje".19 października 1745 zmarł Jonathan Swift, angielski pisarz, autor "Podróży Guliwera".Posłuchaj audycji Romana Włodka o dziełach i życiu Jonathana Swifta z cyklu "Przed premierą".Rodzice Swifta wyemigrowali z Anglii do Irlandii w poszukiwaniu lepszego życia. Jonathan przyszedł na świat już w Dublinie, po śmierci ojca, 30 czerwca 1667. Opiekę nad nim sprawowała matka i wuj.Pisarz i pastor anglikański ukończył uniwersytet w Dublinie, po czym próbował zrobić karierę w Anglii, protegowanym i kancelarzystą sir Williama Temple, brytyjskiego dyplomaty, u którego pracował od 1689 roku.Esther, Jonathan i EstherWówczas to blisko związał się z Esther Johnson, prawdopodobnie nieślubną córką swojego pracodawcy.- Poznał ją, gdy miała 8 lat i był jej prywatnym nauczycielem. Była to najprawdopodobniej bardzo głęboka przyjaźń - mówił dr Zygmunt Mazur, gość audycji Romana Włodka z cyklu "Przed premierą".Los rozdzielił przyjaciół na długie lata. Swift przeniósł się do Irlandii w 1690 roku. Po powrocie do Anglii ponownie spotkał Esther, teraz już dwudziestoletnią. W Londynie poznał inną Esther Vanhomright, z którą również zaczęła go wiązać silna relacja. Kobieta nawet pojechała za pisarzem-pastorem do Irlandii, ale po tym, jak kazała mu nie spotykać się i nie korespondować z Esther Johnson, pisarz postanowił zerwać relację z Vanhomright.Pisarz niezrozumianyPodczas swojego pobytu w Londynie, Swift zaangażował się intensywnie w debatę polityczną. Jego szczytowym osiągnięciem był naruszający granice dobrego smaku, ale niezwykle dobitny pamflet "Skromna propozycja".Najbardziej znany jest z "Podróży Guliwera", satyry na brytyjskie społeczeństwo i scenę polityczną, która – ze względu na fantastyczny i przygodowy charakter – przez lata była uważana za powieść dla dzieci.bm20 listopada 1820 brytyjski statek wielorybniczy "Essex" został staranowany przez kaszalota i zatonął w odległości 3700 kilometrów od wybrzeży Ameryki Południowej. Licząca 20 osób załoga przez cztery miesiące dryfowała po bezkresnych przestrzeniach Pacyfiku. Rozpętała się bezlitosna walka o przetrwanie, w trakcie której doszło nawet do aktów kanibalizmu. Ostatnich pozostałych przy życiu rozbitków znaleziono 5 kwietnia 1821.Ta nieprawdopodobna, acz prawdziwa historia zainspirowała Hermana Melville’a do napisania powieści "Moby Dick".Samo życie autora to materiał na oddzielną książkę. Herman Melville pochodził z amerykańskiej rodziny szkockiego pochodzenia. Po bankructwie ojca porzucił szkołę. Wiele lat spędził na morzu, między innymi na statku wielorybniczym. Pewnego dnia uciekł i przez blisko rok błąkał się po Pacyfiku. Kilka tygodni spędził wśród ludożerców na jednej z wysp archipelagu Markizów. Uratowany przez żaglowiec australijski, wziął udział w buncie marynarzy. Wreszcie znalazł się na amerykańskim okręcie wojennym i wrócił do kraju. W trakcie swoich podróży poznał Polinezję, Europę i Bliski Wschód. W 1870 roku osiadł na stałe w Nowym Jorku, gdzie żył do śmierci w 1891 roku. Dużo w tym czasie pisał.Jednak jego najsłynniejsza powieść "Moby Dick" przez długie lata pozostawała w zupełnym zapomnieniu. Ameryka przełomu wieków nie zwróciła uwagi na tę wielką, romantyczną i humanistyczną manifestację wiary w prawość, godność i niepodległość ludzkiej jednostki.Wymowne, że przez lata w bibliotece uniwersytetu Yale figurowała w dziale naukowym "wieloryby".Tymczasem przerażające widowisko kryje w sobie większy sens, który przerasta miarę zwykłego opowiadania o dziejach nieszczęśliwej wyprawy wielorybniczej. Zaciekła walką między kapitanem Ahabem a potwornym wielorybem staje się alegoryczną wykładnią zmagań człowieka z własnym losem, kształtowanym nie tylko przez naturę, ale i przez społeczeństwo.W ten również sposób powieść Melville’a rzuca wyzwanie całemu XIX-wiecznemu światu, wszystkim jego zbrodniom i zakłamaniom.O interpretacji i znaczeniu powieści "Moby Dick" posłuchaj w audycji "Sezon na Dwójkę".