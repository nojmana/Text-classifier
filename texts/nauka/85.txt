
Tygrysy szablozębne (lub szablastozębne, bo nazwy te stosuje się wymiennie) to jedna z najbardziej ikonicznych prehistorycznych zwierząt. Straszne drapieżniki o gigantycznych kłach rozpalają naszą wyobraźnię i przez to na dobre zakorzeniły się w kulturze. Jednak, jak zwykle bywa w takich przypadkach, obraz tych drapieżców jest przez to wypaczony. Już sam termin "tygrysy szablozębne" jest błędny, gdyż nie były to tygrysy. Czasami nawet nie były to koty, bo szablastozębność pojawiła się niezależnie od siebie przynajmniej kilkukrotnie w historii życia na Ziemi.
Najstarszymi stworzeniami posiadającymi olbrzymie kły były gorgonopsydy. Synapsydy te żyły w środkowym i późnym permie (czyli "chwilę" przed dinozaurami) i były dominującymi drapieżnikami swoich ekosystemów. Gorgonopsia były gadami ssakokształtnymi, i wbrew temu, co mogłaby sugerować ta nazwa (która już powoli wychodzi z użycia) nie były gadami. Gorgonopsydy były bliżej spokrewnione ze ssakami niż z jaszczurkami czy żółwiami. Możliwe, że zwierzęta te były stałocieplne (a właściwie mogły mieć jakąś formę ciepłokrwistości), a ich skóra mogła być pokryta jakimiś prymitywnymi włosami, jednak są to tylko spekulacje na podstawie ich pokrewieństwa. Najbardziej znanym przedstawicielem gorgonopsydów był gorgonops (od którego wziął nazwę cały klad). Rodzaj ten znany jest z kilku gatunków, z których to największym był Gorgonops whaitsi osiągający 2 m długości. Zwierz ten żył na terenie południowej części dzisiejszej Afryki. W permie wszystkie lądy (lub prawie wszystkie) były połączone w jeden superkontynent nazwany Pangeą, jednak większość gatunków zwierząt nie rozpowszechniła się po całym świecie, gdyż przeszkadzały im w tym naturalne bariery, takie jak łańcuchy górskie i rozległe pustynie. Największym goronopsydem była odnaleziona w Rosji Inostrancevia, która mogła dorastać nawet do 4 metrów długości. Oprócz tego warto wspomnieć o kilku innych permskich drapieżnikach posiadających imponujące kły: o blisko spokrewnionym z gorgonopsydami Lycosuchus metrowej długości, o lekko zbudowanych mięsożercach z podrzędu Biarmosuchia, spośród których wiele miało całkiem imponujące kły (np. Eotitanosuchus olsoni) czy całkiem sporego (3 m długości), prymitywnego dinocefala Titanophoneus potens. W przeciwieństwie do późniejszych, ssaczych szablastozębnych, wszystkie zwierzęta wymienione powyżej raczej nie stosowały wyspecjalizowanej techniki polowania. Najprawdopodobniej polegały na sile swoich szczęk oraz masie swojego ciała, a długie zęby po prostu pozwalały zadawać dotkliwsze rany.

Kolejnymi szablozebnymi były już ssaki z rzędu Deltatheroida (np. Deltatheridum lub Lotheridium), blisko spokrewnione z torbaczami, jednak same torbaczami niebędącymi (jak na dzisiejszy stan wiedzy, kiedyś były uważane za łożyskowce). Stworzenia te żyły w później kredzie (czyli w cieniu dinozaurów) i były niewielkie - zazwyczaj nie przekraczały metra długości, a często były sporo mniejsze. To i tak całkiem sporo, jak na mezozoiczne ssaki. Zwierzęta te były drapieżnikami polującymi na mniejsze ssaki, jaszczurki, ptaki i płazy. Całkiem prawdopodobne, że polowały także na niewielkie dinozaury - na szczątkach niewielkiego teropoda Archaeornithoides deinosaurisc (możliwe, że to pisklę innego gatunku) znaleziono ślady pasujące do zębów Deltatheridum.

Ignorując chronologię, a biorąc pod uwagę taksonomię, należy wspomnieć o Thylacosmilus atrox. Gatunek ten (oraz kilku jego bliskich krewnych) był południowoamerykańskim torbaczem żyjącym w przedziale 9 - 3 mln lat temu. Wyrośnięte osobniki mogły ważyć ponad 100 kg, a podobieństwo do „tradycyjnych” szablozębnych kotów bierze się z konwergencji. Zjawisko konwergencji polega na tym, że różne stworzenia mogą mieć podobne cechy, gdy zasiedlają tę samą niszę ekologiczną (np. ryby i delfiny mają podobny kształt ciała, ponieważ dobrze się to sprawdza w środowisku wodnym). Zresztą wiele szablastozębnych ssaków ma kilka cech wspólnych, wynikających zapewne z podobnego sposobu polowania. Większość z nich była słabymi biegaczami o mocnych szyjach oraz miała silne i masywne przednie kończyny, które służyły przytrzymywaniu ofiary (lub trzymaniu się ofiary, gdy ta była naprawdę spora). Same kły były zazwyczaj stosunkowo delikatne i potencjalnie łatwo mogły zostać złamane, a siła zgryzu ich właścicieli była zadziwiająco mała (co było skutkiem poszerzenia kąta rozwarcia szczęk). Inaczej niż u kotowatych szablozębnych, zęby Thylacosmilus rosły przez całe życie zwierzęcia. Same kły też były ciekawie umiejscowione, gdyż ich korzenie umiejscowione były niemalże przy samym mózgu zwierzęcia. T. atrox wyginął, zanim koty szablaste dotarły do Ameryki południowej, mimo to dosyć często w źródłach popularnonaukowych można natknąć się na informację, że było inaczej.


Około 60 mln lat temu, gdy świat już na dobre zapomniał o nie ptasich dinozaurach, pojawiły się pierwsze szablastozębne łożyskowce. Machaeroides eothen był gatunkiem należącym do rzędu pradrapieżnych, jednak jego pozycja wewnątrz tego taksonu jest niepewna. Było to niewielkie zwierzę, ważące maksymalnie ok. 12 - 14 kg i prawdopodobnie umiejące sprawnie się wspinać na drzewa. Wtedy większość ssaków była raczej niewielkich rozmiarów, większe były gady i ptaki. Podobieństwo do kotów było powierzchowne w tym przypadku. M. eothen miał proporcjonalnie znacznie dłuższą czaszkę, kończyny miały inną budowę i były sporo masywniejsze (zwłaszcza stopy), a także, w przeciwieństwie do kotów, nie stąpał on na palcach. Potencjalni krewni tego zwierzęcia żyli jeszcze 33 mln lat temu.

Następnie, około 40 mln lat temu, pojawiły się drapieżniki z rodziny Nimrvidae. Owe zwierzęta były blisko spokrewnione z kotowatymi, jednak kotami nie były (chociaż już się do nich zbliżamy). Ssaki te żyły zazwyczaj w lasach i najdłużej przetrwały w zalesionej Europie (wyginęły ok. 9 - 7 mln lat temu), gdy większość Azji i Ameryki północnej pokryła się sawannami. Jednym z pierwszych przedstawicieli wspomnianej rodziny był azjatycki Maofelis cantonensis, który osiągał rozmiary niewielkiego rysia. Jednak nimrawidy dość szybko się zróżnicowały i zasiedliły półkulę północną. 37 do 28 mln lat temu w dzisiejszej Ameryce północnej żył Eusmilus, który osiągał 2,5 m długości, a mniej więcej w tym samym czasie i miejscu żył mniejszy (jednak o proporcjonalnie większych kłach) Hoplophoneus. Zresztą coraz to więcej naukowców uważa, że ten pierwszy był gatunkiem tego drugiego. Nieco młodszy (lecz częściowo pokrywający się czasem występowania z poprzednikami) był Nimravus, od którego nazwę wzięła cała omawiana tu rodzina. Był to niewielki, lecz smukły drapieżnik. Za ciekawostkę można uznać fakt, że odnaleziono czaszkę tego pseudokota ze śladami ugryzienia eusmilusa. Jeszcze 20 mln lat temu po Ameryce północnej polował Dinictis (jedyny ważny gatunek to Dinictis felina). Ssak ten miał trochę ponad metr długości, smukłe ciało i stosunkowo krótkie kończyny. Jak widać na powyższych przykładach nimrawidy nie były szczytowymi drapieżnikami swoich środowisk.

Jeszcze bliżej kotowatych była rodzina Barbourofelidae, do niedawna uważana za część Nimrvidae. Zwierzęta te pojawiły się około 20 mln lat temu i żyły jakieś 15 mln lat na terenie Afryki, Europy, Azji i Ameryki północnej. Nazwa całej rodziny wzięła się od rodzaju Barbourofelis, którego to największym, najpóźniejszym i najbardziej zaawansowanym gatunkiem był Barbourofelis fricki. B. fricki był dużym drapieżnikiem, który osiągał rozmiary współczesnego lwa, jednak był od niego masywniejszy. Wzdłuż jego kłów, po bokach, ciągnęły się niewielkie rowki (w przekroju poprzecznym zęby te przypominały silnie spłaszczone ósemki). Cechę tą interpretuje się jako zmniejszenie wagi zębów przy zachowaniu tej samej wytrzymałości, a niektórzy uznają ją za drogę ujścia krwi z rany ofiary. Młode B. fricki osiągały rozmiar zbliżony do dorosłych, zanim zdążyły wyhodować szablaste kły. Możliwe, że młodociane osobniki polowały w zupełnie inny sposób niż dorosłe lub (co jest powszechniejszą hipotezą) trzymały się z matką dłuższy czas (przynajmniej 2 lata) i pomagały jej w polowaniu. Ta druga opcja sugeruje, że B. fricki tworzył więzi społeczne, chociaż nie koniecznie musiał być one tak skomplikowane, jak u dzisiejszych lwów.

Kotowate dzielą się na pantery (tygrysy, lwy, jaguary i inne) oraz koty (domowe mruczki, rysie, karakale, ale także gepardy). Kiedyś istniała jeszcze trzecia linia – machajrodony. I to właśnie one były właściwymi tygrysami szablozębnymi (a właściwie to kotami szablozębnymi, bo z tygrysami miały niewiele wspólnego). Najpopularniejszymi machajrodonami są homoterium i smilodon. Homotherium pojawił się 4 mln lat temu, zasiedlał niemal wszystkie kontynenty (z wyjątkiem Australii i Antarktydy) i najdłużej przetrwał w A. północnej, gdzie żył jeszcze 12 tys. lat temu. Ważył niecałe 200 kg i mimo tego, że rozmiarami przypominał dzisiejsze lwy, znacznie różnił się od nich planem budowy. Miały krótszy tułów z masywniejszym kręgosłupem (zwłaszcza w części krzyżowej) i całkiem długie kończyny. Budowa nosa przypominała gepardy i tak jak one nie potrafił chować pazurów. W dodatku uzębienie także miał do nich podobne (gepardy niezwykle szybko zjadają zdobycz, bo są na tyle delikatne, że inne drapieżniki często ją wykradają), a same kły były dosyć krótkie (jak na szablastozębne). Ogon tego zwierzęcia był krótki (jak u rysia), a budowa miednicy i długość poszczególnych kończyn nadawały mu posturę przypominającą hieny. Wszystkie te cechy są mozaiką sprintera i powolnego siłacza. Te zaskakujące połączenie sprawiało, że homoterium nawet nie zbliżał się do prędkości osiąganych przez gepardy, jednak był jednym z szybszych zwierząt w swoim środowisku. W teksańskiej jaskini Friesenhahn znaleziono wiele szczątków Homotherium serum, ale także wiele ich ofiar: koni, jeleni, bizonów, tapirów i wielbłądów. Jednak najliczniejsze były szczątki młodych mamutów (częściej) i mastodontów (rzadziej). Większość z tych zwierząt była rozczłonkowana i to właśnie mocna budowa ciała (a właściwie pewne elementy budowy) pomagały H. serum przenosić (lub zaciągać) fragmenty zdobyczy w ustronne miejsce. Dodatkowo rozmiary ofiar sugerują, że omawiane kotowate polowały w grupach rodzinnych lub stadach.

Znacznie popularniejszy, większy i częstszy był smilodon. Znamy kilka gatunków tego rodzaju, z których najlepiej poznanym jest S. fatalis, a największym S. popular (masa ciała dorosłych samców mogła przekraczać 300 kg). Oba gatunki żyły jeszcze 10 tys. lat temu (całkiem możliwe, że S. fatalis przeżył jeszcze 1000 – 1500 lat) i zajmowały nieco inne tereny niż Homotherium (który to wolał suche, otwarte tereny), przez co drapieżniki te rzadko wchodziły sobie w drogę. Kły smilodonów mogły dorastać do nawet 20 cm długości, co było rekordem wśród szablastozębnych. Zwierzęta te były najmocniej zbudowane pośród wszystkich kotowatych, miały najsilniejsze karki i najmasywniejsze klatki piersiowe. Potrafiły także rozwierać szczęki do kąta ponad 120 stopni – dla porównania u dzisiejszych kotowatych to zazwyczaj 80-90 stopni. Skutkiem ubocznym tak szerokiego otwarcia szczęk była słaba siła zgryzu tych drapieżników. Jednak szyja była u nich niezwykle mocna i wytrzymała. Te cechy oraz (proporcjonalna) łamliwość szablastych kłów i budowa ciała przystosowana do ataku na zwierzynę większą od siebie sprawiają, że technika polowania szablozębnych kotowatych jest nielichą zagadką. Najprawdopodobniejsze są dwie hipotezy i całkiem możliwe, że różne gatunki drapieżników polowały w odmienny sposób. W obu przypadkach zwierzęta miałyby używać do gryzienia nie siły szczęk (jak dzisiejsze koty i prawie wszystkie inne drapieżniki), lecz siły karku. Mówiąc inaczej, nie podnosiły żuchwy w stronę czaszki, lecz dopychały czaszkę (czyli szablaste zęby) w stronę dolnej szczęki. Pierwsza z hipotez zakłada polowanie stadne. Zwierzęta miały osaczać ofiarę i rozpruwać jej brzuch i inne miękkie części, aż ta by się nie wykrwawiła. Ten sposób (przypuszczalnie) sprawdzał się u Homotherium. Druga metoda jest bliższa dzisiejszym kota, które to zazwyczaj atakują gardło. Smilodon miałby albo dusić zdobycz (zwykłe zęby byłyby za małe, by skutecznie poddusić naprawdę duże zwierzę), albo poprzecinać jej ważne naczynia krwionośne znajdujące się w szyi (albo też łączyć obie metody). Oczywiście tu także mogło mieć miejsce polowanie w grupie i inni drapieżcy mieliby pomagać w przytrzymaniu zdobyczy. Mocna budowa ciała i silne przednie kończyny machajrodonów (i innych szablozębnych ssaków) są interpretowane jako przystosowanie do przytrzymania ofiary, co pomagało w dokładniejszym wycelowaniu ugryzienia, co z kolei pomagało ochronić długie kły przed złamaniem. Niektórzy jeszcze postulują, że poszczególne gatunki szablastych kotowatych były silnie wyspecjalizowane, tzn. polowały tylko na dany typ zwierzyny. Mogłoby to wyjaśnić ich wyginięcie (trudność w przestawieniu się na inną zdobycz), jednak materiał kopalny jest tu przynajmniej niejednoznaczny, a czasem całkowicie temu przeczy (Homotherium). Najpopularniejszą hipotezą wymarcia tych drapieżników jest wypadkowa zmian klimatycznych, presja nowych drapieżników (człowiek) oraz wymarcie typowej dla nich zwierzyny.


Szablastozębne pojawiały się w historii życia na Ziemi tyle razy, że można przypuszczać, że kiedyś pojawią się ponownie. Tym bardziej że zawsze były to synapsydy, które dziś są w rozkwicie (ssaki należą do synapsydów). Obecnie żyjącym kotem o proporcjonalnie najdłuższych kłach jest pantera mglista. To azjatyckie zwierzę mierzy 60 – 100 cm długości (bez ogona), a kły w górnej szczęce potrafią mieć ponad 5 cm.
źródła:
1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19Tygrysy szablozębne (lub szablastozębne, bo nazwy te stosuje się wymiennie) to jedna z najbardziej ikonicznych prehistorycznych zwierząt. Straszne drapieżniki o gigantycznych kłach rozpalają naszą wyobraźnię i przez to na dobre zakorzeniły się w kulturze. Jednak, jak zwykle bywa w takich przypadkach, obraz tych drapieżców jest przez to wypaczony. Już sam termin "tygrysy szablozębne" jest błędny, gdyż nie były to tygrysy. Czasami nawet nie były to koty, bo szablastozębność pojawiła się niezależnie od siebie przynajmniej kilkukrotnie w historii życia na Ziemi.Najstarszymi stworzeniami posiadającymi olbrzymie kły były gorgonopsydy. Synapsydy te żyły w środkowym i późnym permie (czyli "chwilę" przed dinozaurami) i były dominującymi drapieżnikami swoich ekosystemów. Gorgonopsia były gadami ssakokształtnymi, i wbrew temu, co mogłaby sugerować ta nazwa (która już powoli wychodzi z użycia) nie były gadami. Gorgonopsydy były bliżej spokrewnione ze ssakami niż z jaszczurkami czy żółwiami. Możliwe, że zwierzęta te były stałocieplne (a właściwie mogły mieć jakąś formę ciepłokrwistości), a ich skóra mogła być pokryta jakimiś prymitywnymi włosami, jednak są to tylko spekulacje na podstawie ich pokrewieństwa. Najbardziej znanym przedstawicielem gorgonopsydów był gorgonops (od którego wziął nazwę cały klad). Rodzaj ten znany jest z kilku gatunków, z których to największym był Gorgonops whaitsi osiągający 2 m długości. Zwierz ten żył na terenie południowej części dzisiejszej Afryki. W permie wszystkie lądy (lub prawie wszystkie) były połączone w jeden superkontynent nazwany Pangeą, jednak większość gatunków zwierząt nie rozpowszechniła się po całym świecie, gdyż przeszkadzały im w tym naturalne bariery, takie jak łańcuchy górskie i rozległe pustynie. Największym goronopsydem była odnaleziona w Rosji Inostrancevia, która mogła dorastać nawet do 4 metrów długości. Oprócz tego warto wspomnieć o kilku innych permskich drapieżnikach posiadających imponujące kły: o blisko spokrewnionym z gorgonopsydami Lycosuchus metrowej długości, o lekko zbudowanych mięsożercach z podrzędu Biarmosuchia, spośród których wiele miało całkiem imponujące kły (np. Eotitanosuchus olsoni) czy całkiem sporego (3 m długości), prymitywnego dinocefala Titanophoneus potens. W przeciwieństwie do późniejszych, ssaczych szablastozębnych, wszystkie zwierzęta wymienione powyżej raczej nie stosowały wyspecjalizowanej techniki polowania. Najprawdopodobniej polegały na sile swoich szczęk oraz masie swojego ciała, a długie zęby po prostu pozwalały zadawać dotkliwsze rany.Kolejnymi szablozebnymi były już ssaki z rzędu Deltatheroida (np. Deltatheridum lub Lotheridium), blisko spokrewnione z torbaczami, jednak same torbaczami niebędącymi (jak na dzisiejszy stan wiedzy, kiedyś były uważane za łożyskowce). Stworzenia te żyły w później kredzie (czyli w cieniu dinozaurów) i były niewielkie - zazwyczaj nie przekraczały metra długości, a często były sporo mniejsze. To i tak całkiem sporo, jak na mezozoiczne ssaki. Zwierzęta te były drapieżnikami polującymi na mniejsze ssaki, jaszczurki, ptaki i płazy. Całkiem prawdopodobne, że polowały także na niewielkie dinozaury - na szczątkach niewielkiego teropoda Archaeornithoides deinosaurisc (możliwe, że to pisklę innego gatunku) znaleziono ślady pasujące do zębów Deltatheridum.Ignorując chronologię, a biorąc pod uwagę taksonomię, należy wspomnieć o Thylacosmilus atrox. Gatunek ten (oraz kilku jego bliskich krewnych) był południowoamerykańskim torbaczem żyjącym w przedziale 9 - 3 mln lat temu. Wyrośnięte osobniki mogły ważyć ponad 100 kg, a podobieństwo do „tradycyjnych” szablozębnych kotów bierze się z konwergencji. Zjawisko konwergencji polega na tym, że różne stworzenia mogą mieć podobne cechy, gdy zasiedlają tę samą niszę ekologiczną (np. ryby i delfiny mają podobny kształt ciała, ponieważ dobrze się to sprawdza w środowisku wodnym). Zresztą wiele szablastozębnych ssaków ma kilka cech wspólnych, wynikających zapewne z podobnego sposobu polowania. Większość z nich była słabymi biegaczami o mocnych szyjach oraz miała silne i masywne przednie kończyny, które służyły przytrzymywaniu ofiary (lub trzymaniu się ofiary, gdy ta była naprawdę spora). Same kły były zazwyczaj stosunkowo delikatne i potencjalnie łatwo mogły zostać złamane, a siła zgryzu ich właścicieli była zadziwiająco mała (co było skutkiem poszerzenia kąta rozwarcia szczęk). Inaczej niż u kotowatych szablozębnych, zęby Thylacosmilus rosły przez całe życie zwierzęcia. Same kły też były ciekawie umiejscowione, gdyż ich korzenie umiejscowione były niemalże przy samym mózgu zwierzęcia. T. atrox wyginął, zanim koty szablaste dotarły do Ameryki południowej, mimo to dosyć często w źródłach popularnonaukowych można natknąć się na informację, że było inaczej.Około 60 mln lat temu, gdy świat już na dobre zapomniał o nie ptasich dinozaurach, pojawiły się pierwsze szablastozębne łożyskowce. Machaeroides eothen był gatunkiem należącym do rzędu pradrapieżnych, jednak jego pozycja wewnątrz tego taksonu jest niepewna. Było to niewielkie zwierzę, ważące maksymalnie ok. 12 - 14 kg i prawdopodobnie umiejące sprawnie się wspinać na drzewa. Wtedy większość ssaków była raczej niewielkich rozmiarów, większe były gady i ptaki. Podobieństwo do kotów było powierzchowne w tym przypadku. M. eothen miał proporcjonalnie znacznie dłuższą czaszkę, kończyny miały inną budowę i były sporo masywniejsze (zwłaszcza stopy), a także, w przeciwieństwie do kotów, nie stąpał on na palcach. Potencjalni krewni tego zwierzęcia żyli jeszcze 33 mln lat temu.Następnie, około 40 mln lat temu, pojawiły się drapieżniki z rodziny Nimrvidae. Owe zwierzęta były blisko spokrewnione z kotowatymi, jednak kotami nie były (chociaż już się do nich zbliżamy). Ssaki te żyły zazwyczaj w lasach i najdłużej przetrwały w zalesionej Europie (wyginęły ok. 9 - 7 mln lat temu), gdy większość Azji i Ameryki północnej pokryła się sawannami. Jednym z pierwszych przedstawicieli wspomnianej rodziny był azjatycki Maofelis cantonensis, który osiągał rozmiary niewielkiego rysia. Jednak nimrawidy dość szybko się zróżnicowały i zasiedliły półkulę północną. 37 do 28 mln lat temu w dzisiejszej Ameryce północnej żył Eusmilus, który osiągał 2,5 m długości, a mniej więcej w tym samym czasie i miejscu żył mniejszy (jednak o proporcjonalnie większych kłach) Hoplophoneus. Zresztą coraz to więcej naukowców uważa, że ten pierwszy był gatunkiem tego drugiego. Nieco młodszy (lecz częściowo pokrywający się czasem występowania z poprzednikami) był Nimravus, od którego nazwę wzięła cała omawiana tu rodzina. Był to niewielki, lecz smukły drapieżnik. Za ciekawostkę można uznać fakt, że odnaleziono czaszkę tego pseudokota ze śladami ugryzienia eusmilusa. Jeszcze 20 mln lat temu po Ameryce północnej polował Dinictis (jedyny ważny gatunek to Dinictis felina). Ssak ten miał trochę ponad metr długości, smukłe ciało i stosunkowo krótkie kończyny. Jak widać na powyższych przykładach nimrawidy nie były szczytowymi drapieżnikami swoich środowisk.Jeszcze bliżej kotowatych była rodzina Barbourofelidae, do niedawna uważana za część Nimrvidae. Zwierzęta te pojawiły się około 20 mln lat temu i żyły jakieś 15 mln lat na terenie Afryki, Europy, Azji i Ameryki północnej. Nazwa całej rodziny wzięła się od rodzaju Barbourofelis, którego to największym, najpóźniejszym i najbardziej zaawansowanym gatunkiem był Barbourofelis fricki. B. fricki był dużym drapieżnikiem, który osiągał rozmiary współczesnego lwa, jednak był od niego masywniejszy. Wzdłuż jego kłów, po bokach, ciągnęły się niewielkie rowki (w przekroju poprzecznym zęby te przypominały silnie spłaszczone ósemki). Cechę tą interpretuje się jako zmniejszenie wagi zębów przy zachowaniu tej samej wytrzymałości, a niektórzy uznają ją za drogę ujścia krwi z rany ofiary. Młode B. fricki osiągały rozmiar zbliżony do dorosłych, zanim zdążyły wyhodować szablaste kły. Możliwe, że młodociane osobniki polowały w zupełnie inny sposób niż dorosłe lub (co jest powszechniejszą hipotezą) trzymały się z matką dłuższy czas (przynajmniej 2 lata) i pomagały jej w polowaniu. Ta druga opcja sugeruje, że B. fricki tworzył więzi społeczne, chociaż nie koniecznie musiał być one tak skomplikowane, jak u dzisiejszych lwów.Kotowate dzielą się na pantery (tygrysy, lwy, jaguary i inne) oraz koty (domowe mruczki, rysie, karakale, ale także gepardy). Kiedyś istniała jeszcze trzecia linia – machajrodony. I to właśnie one były właściwymi tygrysami szablozębnymi (a właściwie to kotami szablozębnymi, bo z tygrysami miały niewiele wspólnego). Najpopularniejszymi machajrodonami są homoterium i smilodon. Homotherium pojawił się 4 mln lat temu, zasiedlał niemal wszystkie kontynenty (z wyjątkiem Australii i Antarktydy) i najdłużej przetrwał w A. północnej, gdzie żył jeszcze 12 tys. lat temu. Ważył niecałe 200 kg i mimo tego, że rozmiarami przypominał dzisiejsze lwy, znacznie różnił się od nich planem budowy. Miały krótszy tułów z masywniejszym kręgosłupem (zwłaszcza w części krzyżowej) i całkiem długie kończyny. Budowa nosa przypominała gepardy i tak jak one nie potrafił chować pazurów. W dodatku uzębienie także miał do nich podobne (gepardy niezwykle szybko zjadają zdobycz, bo są na tyle delikatne, że inne drapieżniki często ją wykradają), a same kły były dosyć krótkie (jak na szablastozębne). Ogon tego zwierzęcia był krótki (jak u rysia), a budowa miednicy i długość poszczególnych kończyn nadawały mu posturę przypominającą hieny. Wszystkie te cechy są mozaiką sprintera i powolnego siłacza. Te zaskakujące połączenie sprawiało, że homoterium nawet nie zbliżał się do prędkości osiąganych przez gepardy, jednak był jednym z szybszych zwierząt w swoim środowisku. W teksańskiej jaskini Friesenhahn znaleziono wiele szczątków Homotherium serum, ale także wiele ich ofiar: koni, jeleni, bizonów, tapirów i wielbłądów. Jednak najliczniejsze były szczątki młodych mamutów (częściej) i mastodontów (rzadziej). Większość z tych zwierząt była rozczłonkowana i to właśnie mocna budowa ciała (a właściwie pewne elementy budowy) pomagały H. serum przenosić (lub zaciągać) fragmenty zdobyczy w ustronne miejsce. Dodatkowo rozmiary ofiar sugerują, że omawiane kotowate polowały w grupach rodzinnych lub stadach.Znacznie popularniejszy, większy i częstszy był smilodon. Znamy kilka gatunków tego rodzaju, z których najlepiej poznanym jest S. fatalis, a największym S. popular (masa ciała dorosłych samców mogła przekraczać 300 kg). Oba gatunki żyły jeszcze 10 tys. lat temu (całkiem możliwe, że S. fatalis przeżył jeszcze 1000 – 1500 lat) i zajmowały nieco inne tereny niż Homotherium (który to wolał suche, otwarte tereny), przez co drapieżniki te rzadko wchodziły sobie w drogę. Kły smilodonów mogły dorastać do nawet 20 cm długości, co było rekordem wśród szablastozębnych. Zwierzęta te były najmocniej zbudowane pośród wszystkich kotowatych, miały najsilniejsze karki i najmasywniejsze klatki piersiowe. Potrafiły także rozwierać szczęki do kąta ponad 120 stopni – dla porównania u dzisiejszych kotowatych to zazwyczaj 80-90 stopni. Skutkiem ubocznym tak szerokiego otwarcia szczęk była słaba siła zgryzu tych drapieżników. Jednak szyja była u nich niezwykle mocna i wytrzymała. Te cechy oraz (proporcjonalna) łamliwość szablastych kłów i budowa ciała przystosowana do ataku na zwierzynę większą od siebie sprawiają, że technika polowania szablozębnych kotowatych jest nielichą zagadką. Najprawdopodobniejsze są dwie hipotezy i całkiem możliwe, że różne gatunki drapieżników polowały w odmienny sposób. W obu przypadkach zwierzęta miałyby używać do gryzienia nie siły szczęk (jak dzisiejsze koty i prawie wszystkie inne drapieżniki), lecz siły karku. Mówiąc inaczej, nie podnosiły żuchwy w stronę czaszki, lecz dopychały czaszkę (czyli szablaste zęby) w stronę dolnej szczęki. Pierwsza z hipotez zakłada polowanie stadne. Zwierzęta miały osaczać ofiarę i rozpruwać jej brzuch i inne miękkie części, aż ta by się nie wykrwawiła. Ten sposób (przypuszczalnie) sprawdzał się u Homotherium. Druga metoda jest bliższa dzisiejszym kota, które to zazwyczaj atakują gardło. Smilodon miałby albo dusić zdobycz (zwykłe zęby byłyby za małe, by skutecznie poddusić naprawdę duże zwierzę), albo poprzecinać jej ważne naczynia krwionośne znajdujące się w szyi (albo też łączyć obie metody). Oczywiście tu także mogło mieć miejsce polowanie w grupie i inni drapieżcy mieliby pomagać w przytrzymaniu zdobyczy. Mocna budowa ciała i silne przednie kończyny machajrodonów (i innych szablozębnych ssaków) są interpretowane jako przystosowanie do przytrzymania ofiary, co pomagało w dokładniejszym wycelowaniu ugryzienia, co z kolei pomagało ochronić długie kły przed złamaniem. Niektórzy jeszcze postulują, że poszczególne gatunki szablastych kotowatych były silnie wyspecjalizowane, tzn. polowały tylko na dany typ zwierzyny. Mogłoby to wyjaśnić ich wyginięcie (trudność w przestawieniu się na inną zdobycz), jednak materiał kopalny jest tu przynajmniej niejednoznaczny, a czasem całkowicie temu przeczy (Homotherium). Najpopularniejszą hipotezą wymarcia tych drapieżników jest wypadkowa zmian klimatycznych, presja nowych drapieżników (człowiek) oraz wymarcie typowej dla nich zwierzyny.Szablastozębne pojawiały się w historii życia na Ziemi tyle razy, że można przypuszczać, że kiedyś pojawią się ponownie. Tym bardziej że zawsze były to synapsydy, które dziś są w rozkwicie (ssaki należą do synapsydów). Obecnie żyjącym kotem o proporcjonalnie najdłuższych kłach jest pantera mglista. To azjatyckie zwierzę mierzy 60 – 100 cm długości (bez ogona), a kły w górnej szczęce potrafią mieć ponad 5 cm.źródła:
1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19Hobbysta wymarłych stworzeń, entuzjasta nauki i popularyzator paleontologii.Możesz się zalogować kontem STEEM i zarabiać z nami, wystarczy, że będziesz głosował na wartościowe treści. Zaloguj się za pomocą bezpiecznego STEEMCONNECT lub załóż konto. ZALOGUJ SIĘ STEEMCONNECTPortal Głodni Wiedzyredakcja@glodniwiedzy.plPOW 25 / 22090-248 Łódź © Wszelkie prawa zastrzeżone. Powered by Głodni WiedzyCo by było, gdybyś… poślizgnął się na skórce od banana?Jak bardzo powinieneś się martwić, kiedy zobaczysz skórkę od banana na podłodze? Jeśli ufać kreskówkom, odpowiedź brzmi: "Oczywiście, że bardzo”. Autorzy filmów rysunkowych nie doceniają zagrożenia ze strony skórki bananowej, zanadto ufając wytrzymałości czaszek swoich bohaterów, ale ci wcale nie żartują z tego zagrożenia. Wnikliwe badania naukowe potwierdzają, że banany posiadają najniebezpieczniejsze skórki ze wszystkich owoców.Śliskość mierzy się następująco: badany materiał umieszcza się na pochylni z innego surowca, a potem powoli zwiększa kąt nachylenia rampy. Tangens kąta pochylni, kiedy przedmiot zaczyna się ześlizgiwać, informuje nas o współczynniku tarcia, którego skala zwykle wynosi od 0 (najbardziej śliski) do 1 (najbardziej przyczepny), chociaż czasem współczynnik może wzrosnąć aż do 4 . Guma na betonowym chodniku jest niemal antypoślizgowa, jej siła tarcia wynosi 1,04.Jest jeszcze drugi koniec skali. Skarpetki na drewnianej podłodze osiągają współczynnik tarcia równy zaledwie 0,23; lód jest jeszcze bardziej śliski. Spacer po lodowisku może spowodować przykre konsekwencje, ponieważ mogący być przyczyną twojego poślizgnięcia się współczynnik tarcia gumy na lodzie wynosi zaled-
wie 0,15.Skórki od bananów usuwają to wszystko w cień. Wiedzę tę zawdzięczamy paru odważnym profesorom Uniwersytetu Kitasato w japońskim Minato, którzy postanowili zbadać to, co można zobaczyć w kreskówkach. Doktor Kiyoshi Mabuchi wraz z zespołem obrali kiść bananów i rzucili skórki na parkiet, a potem nadeptywali na nie butami o gumowej podeszwie (miejmy nadzieję, że mieli asekuranta). Następnie zmierzyli siły działające w eksperymencie.Okazuje się, że Elmer Fudd, polujący na Królika Bugsa, nie był aż tak niezdarny, jak sądziliśmy. Wskaźnik tarcia skórek od banana na drewnie wynosi tylko 0,07 – czyli pozostałość po owocu jest dwa razy bardziej śliska od lodu i pięć razy bardziej śliska od drewna. Ale to nie koniec odkryć Mabuchiego i ekipy badaczy. Czy skórka od banana jest tak śliska tylko z powodu zawartej w niej wody? Czy obierki innych owoców wprawiałyby przedmioty w podobny poślizg?Żeby się tego dowiedzieć, naukowcy obrali jabłka i mandarynki oraz przeprowadzili ten sam drobiazgowy eksperyment: zaczęli po nich deptać. Jabłko było daleko w tyle za bananem, ze współczynnikiem tarcia 0,1; natomiast skórka mandarynki okazała się z nich najbardziej przyczepna, a jej współczynnik tarcia był równy 0,225 (to wynik zbliżony do chodzenia w skarpetkach po drewnianej podłodze).Gdybyś się więc przechadzał po fabryce owoców i mógł wybrać skórkę, na którą nadepniesz, zapamiętaj: to nie żart, te od bananów są najgorsze. Pod ciśnieniem sączy się z nich żel, który okazuje się ekstremalnie śliski. Gdy wywołasz ciśnienie swoją stopą i ciężarem ciała, element humorystyczny masz jak w banku.Dlaczego to tak ważne? Przecież chodzenie tak naprawdę to naprzemienna utrata i odzyskiwanie równowagi. Po każdej fazie podporu i wykroku proces zaczyna się od nowa. Skórka od banana potrafi skiepścić moment wykroku. Jeśli po prostu staniesz na śliskiej powierzchni, prawdopodobnie nic ci nie będzie. Ale kiedy zrobisz na niej krok, z pewnością się przewrócisz. By temu zapobiec, twoja dominująca stopa z impetem uderzy w podłoże pod kątem 15 stopni. Jeżeli wiesz, że idziesz po śliskim podłożu, modyfikujesz chód, żeby zmniejszyć ten kąt, ograniczyć tarcie o podłoże oraz zminimalizować ryzyko upadku. Jednak porzucona skórka od banana zwykle cię zaskakuje, a naukowcy dowodzą, że postawienie normalnego kroku na substancji o współczynniku tarcia mniejszym niż 0,1, poskutkuje wywrotką w 90 procentach przypadków.Oczywiście prawdziwym niebezpieczeństwem związanym z przewróceniem się jest możliwość uszkodzenia mózgu, niezbędnego organu, który normalnie znajduje się sporo nad ziemią. Opanowanie sztuki chodzenia w pozycji wyprostowanej jakoś między sześcioma a czterema milionami lat temu było wielkim krokiem w rozwoju ludzkości, ale wiązało się z możliwością poślizgnięcia się i upadku. Gdybyśmy byli tak niewysocy jak mały piesek, nasza głowa, uderzając o chodnik, nie rozwinęłaby wystarczającej prędkości, by spowodować jakąkolwiek szkodę . Można by nawet tańcować na skórkach od bananów, ponieważ różnica pomiędzy uderzeniem głową o podłoże z wysokości kilkudziesięciu centymetrów i prawie dwóch metrów przypomina różnicę między siniakiem a pękniętą czaszką.Siła wytworzona w wyniku niezamortyzowanego upadku dorosłego na coś twardego spokojnie wystarczy, by rozłupać czaszkę. Uogólniając, chociaż każdy ma nieco inną głowę, czaszka pęknie w wyniku upadku z zaledwie metra na utwardzoną powierzchnię. Czaszka jest co prawda twardsza na przedzie i tyle, a bardziej miękka po bokach, ale nawet jeżeli się przewrócisz i uderzysz o ziemię twardszą przednią kością czołową, upadek z niecałych dwóch metrów w zupełności wystarczy, by ją rozłupać – zwłaszcza jeśli polecisz do przodu (na łeb na szyję).W każdym razie, jeżeli nie zdołasz ochronić głowy podczas wywrotki, to twoja czaszka, uderzywszy o ziemię z wysokości dwóch metrów, pęknie. Złamania są niebezpieczne z wielu powodów, ale krwawienie to najważniejszy z nich. Twój mózg pławi się we krwi, co oznacza, że pęknięcie czaszki spowoduje spore krwawienie wewnętrzne, a ciebie niezwłocznie wpędzi w poważne tarapaty.Krwawienie wewnątrz czaszki może się okazać o wiele bardziej niebezpieczne od krwawienia w jakimkolwiek innym miejscu. I nie chodzi tylko o to, że zranioną nogę można zabandażować, a nie da rady opatrzyć wewnętrznego krwotoku głowy. Sęk w tym, że twoja czaszka to twardy kontener mieszczący w sobie delikatny ładunek. Jeżeli głowa zacznie się wypełniać krwią, to będzie ona uciskać na mózg. Nadmiar krwi w czaszce wytworzy ciśnienie, które zdusi resztę twojego mózgu oraz zahamuje i uśmierci podstawowe jego funkcje takie jak pamięć o tym, żeby oddychać.Oczywiście twój mózg wie, jak bardzo jest kruchy, więc jeśli się poślizgniesz, bardzo się postara, by złagodzić upadek, poświęcając coś – ręce, łokcie, kolana – cokolwiek, byle ochronić głowę. Dlatego właśnie częściej mamy do czynienia z posiniaczonymi tyłkami niż ze złamanymi czaszkami i z tego powodu wywrotka na skórce od banana zwykle bywa zabawna, a nie tragiczna.Jednak "zwykle” nie znaczy to samo co "zawsze”. A to prowadzi nas to Bobby’ego Leacha, brytyjskiego śmiałka, który pokonał wodospad Niagara.Od 1901 roku tylko 15 osób podjęło próbę pokonania Niagary dla sławy lub dreszczyku emocji (żeby zobaczyć, co się z nimi stało, zajrzyj do rozdziału "Co by było, gdybyś… pokonał wodospad Niagara w beczce?"). Pięcioro z nich utonęło, większość nigdy nie została odnaleziona. "Wolałbym raczej stanąć przed armatą i oberwać śmiertelny strzał – opowiedział jeden z ocalałych – niż zrobić to raz jeszcze”.Ale Bobby Leach był zawodowym kaskaderem, ryzykantem i cyrkowcem, który oszukiwał śmierć dla zarobku. W 1911 roku wszedł do stalowej beczki i spłynął z nurtem wodospadu. Przeżył, chociaż czekało go pół roku hospitalizacji, by wyleczyć dwa rozbite kolana i złamaną żuchwę.Potem odnosił sukcesy jako mówca podróżujący po świecie ze swoją beczką i pozujący do zdjęć. W 1926 roku przebywał w Nowej Zelandii, poślizgnął się na niezidentyfikowanej skórce owocu na chodniku w Auckland i poharatał sobie nogę. Parę dni później zmarł w wyniku powikłań.