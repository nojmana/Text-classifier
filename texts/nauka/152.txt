Mimo coraz większej liczby tabletów, komputerów przenośnych i czytników e-booków niełatwo nam rozstać się z papierem. Aby zaspokoić nasze zapotrzebowanie na ten materiał, trzeba, jak się szacuje, ścinać 4 mld drzew rocznie i przetwarzać je w energochłonnym procesie, który silnie obciąża środowisko. Niedawno Yadong Yin, chemik z University of California w Riverside, opracował papier wielokrotnego użytku, który pomoże zaspokoić nasze potrzeby i uniknąć aż tak negatywnych skutków.Pomysł polega na pokryciu zwykłego papieru nanocząsteczkami dwóch związków chemicznych: błękitu pruskiego, pigmentu o charakterystycznym niebieskim zabarwieniu, i dwutlenku tytanu, który jest używany między innymi jako filtr w kosmetykach do opalania. Błysk promieniowania ultrafioletowego powoduje, że nanocząsteczki dwutlenku tytanu przekazują elektrony do sąsiadów z błękitu pruskiego. To sprawia, że pigment zmienia barwę z granatowej na mlecznobiałą. Świecąc ultrafioletem przez przezroczysty ekran z czarnym tekstem, badacze „wydrukowali” niebieskie litery na białym tle. Tekst pozostaje widoczny przez około pięć dni, a następnie znika. „Każdego ranka naciskając przycisk, mógłbym wydrukować sobie najnowszą gazetę i czytać ją przy śniadaniu” – wyjaśnia Yin. Papier można także czyścić przez podgrzanie i wykorzystywać przeszło 80 razy, co jest istotnym postępem w porównaniu z poprzednimi rodzajami papieru wielokrotnego użytku. „Jego najważniejsze zalety to wysoka odwracalność i trwałość, łatwość użycia oraz niska toksyczność” – wymienia Sean X. Zhang z Uniwersytetu Jilin w Chinach, specjalista w dziedzinie inżynierii materiałowej, który nie uczestniczył w opisywanych badaniach, ale także pracował nad papierem wielokrotnego użytku. Dla porównania, działanie papieru elektronicznego, jak ten, który znamy ze sprzedawanych przez Amazona czytników Kindle Paperwhite, polega na przemieszczaniu się naładowanych czarnych i białych drobin, co wymaga elektronicznych obwodów sterujących.Już po ukazaniu się w Nano Letters artykułu z opisem wynalazku, naukowcy skonstruowali poręczny projektor cyfrowy, który zastąpił używany początkowo przezroczysty wyświetlacz. Obecnie ich głównym celem jest zwiększenie liczby cykli zapisu. Zhang ocenia, że główną przeszkodą może być przekonanie firm do skonstruowania nowego typu projektorów ultrafioletowych, co jest niezbędne dla upowszechnienia produktu. „Rozmawialiśmy już z potencjalnymi inwestorami” – stwierdza Yin, który przewiduje jednak, że komercjalizacja wynalazku nastąpi dopiero za kilka lat. 
	  Nazwa użytkownika

	
	  Hasło 
Mimo coraz większej liczby tabletów, komputerów przenośnych i czytników e-booków niełatwo nam rozstać się z papierem. Aby zaspokoić nasze zapotrzebowanie na ten materiał, trzeba, jak się szacuje, ścinać 4 mld drzew rocznie i przetwarzać je w energochłonnym procesie, który silnie obciąża środowisko. Niedawno Yadong Yin, chemik z University of California w Riverside, opracował papier wielokrotnego użytku, który pomoże zaspokoić nasze potrzeby i uniknąć aż tak negatywnych skutków.Pomysł polega na pokryciu zwykłego papieru nanocząsteczkami dwóch związków chemicznych: błękitu pruskiego, pigmentu o charakterystycznym niebieskim zabarwieniu, i dwutlenku tytanu, który jest używany między innymi jako filtr w kosmetykach do opalania. Błysk promieniowania ultrafioletowego powoduje, że nanocząsteczki dwutlenku tytanu przekazują elektrony do sąsiadów z błękitu pruskiego. To sprawia, że pigment zmienia barwę z granatowej na mlecznobiałą. Świecąc ultrafioletem przez przezroczysty ekran z czarnym tekstem, badacze „wydrukowali” niebieskie litery na białym tle. Tekst pozostaje widoczny przez około pięć dni, a następnie znika. „Każdego ranka naciskając przycisk, mógłbym wydrukować sobie najnowszą gazetę i czytać ją przy śniadaniu” – wyjaśnia Yin. Papier można także czyścić przez podgrzanie i wykorzystywać przeszło 80 razy, co jest istotnym postępem w porównaniu z poprzednimi rodzajami papieru wielokrotnego użytku. „Jego najważniejsze zalety to wysoka odwracalność i trwałość, łatwość użycia oraz niska toksyczność” – wymienia Sean X. Zhang z Uniwersytetu Jilin w Chinach, specjalista w dziedzinie inżynierii materiałowej, który nie uczestniczył w opisywanych badaniach, ale także pracował nad papierem wielokrotnego użytku. Dla porównania, działanie papieru elektronicznego, jak ten, który znamy ze sprzedawanych przez Amazona czytników Kindle Paperwhite, polega na przemieszczaniu się naładowanych czarnych i białych drobin, co wymaga elektronicznych obwodów sterujących.Już po ukazaniu się w Nano Letters artykułu z opisem wynalazku, naukowcy skonstruowali poręczny projektor cyfrowy, który zastąpił używany początkowo przezroczysty wyświetlacz. Obecnie ich głównym celem jest zwiększenie liczby cykli zapisu. Zhang ocenia, że główną przeszkodą może być przekonanie firm do skonstruowania nowego typu projektorów ultrafioletowych, co jest niezbędne dla upowszechnienia produktu. „Rozmawialiśmy już z potencjalnymi inwestorami” – stwierdza Yin, który przewiduje jednak, że komercjalizacja wynalazku nastąpi dopiero za kilka lat. 