Ostatnio:
wczoraj
Biskup i praojciec „House’a” czy Doktora Lubicza - Teodoryk BorgognoniZnany także jako Teodoryk z Lukki był jednym z najwybitniejszych chirurgów epoki średniowiecza. Ten dominikański zakonnik i biskup przyczynił się mocno do rozwoju medycyny. Chirurgia, jaką znamy obecnie, to pokłosie jego badań, które fundował i wspierał Kościół Katolicki. Był prekursorem stosowania znieczuleń, środków odkażających, przeciwbakteryjnych.Teodoryk Borgognoni urodził się we Włoszech w 1205 lub 1208 roku (źródła podają także dwa potencjalne miejsca narodzin: Lukkę oraz Parmę). Historycy do dziś nie mają stuprocentowej pewności czy był on synem Hugo z Lukki - wybitnego lekarza tamtych czasów, czy jedynie jego uczniem. Jedno za to jest pewne: Hugo z Lukki wpłynął mocno na Teodoryka i zapalił go chęcią uzdrawiania ludzi. Mimo wysokiej estymy, jaką cieszył się Hugo Borgognoni, Teodoryk z lubością podważał teorie mistrza i szukał coraz to skuteczniejszych metod leczenia, na przekór założeniom swojego nauczyciela.Kiedy miał dziewięć lat, jego rodzina przeprowadziła się do Bolonii – ówczesnej światowej stolicy nauk medycznych. Teodoryk wstąpił do zakonu w Bolonii w 1226 roku, gdzie pracował w papieskim więzieniu oraz uczył się na tamtejszym uniwersytecie. Przez przeszło 33 lata uczył bolońskich adeptów medycyny i chirurgii. Ok. roku 1240 został nadwornym lekarzem papieża Innocentego IV. Jego konsekracja na biskupa Bitonto miała miejsce w 1262 roku, a cztery lata później, w 1266 roku, został biskupem Cervii, gdzie urzędował aż do swojej śmieci w 1296 roku.Borgognoni praktykował chirurgię jako zajęcie dodatkowe do jego obowiązków duszpasterskich I religijnych. Pomimo tego, został ulubionym i najlepszym lekarzem w oczach wielu znamienitych osób. Bogaci pacjenci, wiedzeni pozytywną opinią o Teodoryku, spływali do Włoch, by leczyć się u medyka, którego wybrał sam papież. Jego życiowym dziełem w kwestii pracy medycznej była „Cyrurgia” („Chirurgia”), usystematyzowany, czterotomowy zbiór, w którym zawarł wszelkie aspekty ówczesnej chirurgii, wraz z własnymi usprawnieniami, których zasady panują w medycynie do dziś. Księga ta złamała z wieloma, wielowiekowymi tradycjami praktyk chirurgicznych, przekazywanych z pokolenia na pokolenie od czasów antycznej Grecji i dawnych lekarzy Arabskich. Borgonini miał unikatowe wtedy podejście – skupił się na wadze doświadczeń osobistych i obserwacji, zamiast bazować ślepo na wiedzy „tradycyjnej”. Szukał coraz to nowszych metod na usprawnienie zabiegów oraz leczenia pooperacyjnego. Naciskał mocno, by medycy, trudniący się także chirurgią, porzucili dawne zwyczaje, wywodzące się z czasów Galena i medycyny arabskiej, czyli skupiania się na ropie w ranach, a skierowali bardziej swoją uwagę na aspekcie czystości. Zalecał on stosowanie rozmaitych środków antyseptycznych i przeciwbólowych oraz wprowadził metodologię regularnego dbania i czyszczenia ran oraz szwów pooperacyjnych, by przyspieszyć gojenie. Był prekursorem nasączania bandaży w winnych roztworach alkoholowych, które miały służyć jako środek dezynfekujący i wspomagający zabliźnianie się ran. Był także jednym z pionierów stosowania znieczuleń operacyjnych. Nasączał gąbkę w rozcieńczonych miksturach, zawierających opiaty, mandragorę, bluszcz, sok z morwy, cykutę czy zioła. Tak spreparowany znieczulacz kazał trzymać jednemu z asystentów nad nosem pacjenta, by spowodować utratę przytomności. Stosował także gąbki do wchłaniania płynów, wydobywających się z ciał chorych podczas operacji. Poza leczeniem ludzi, Borgognoni szeroko publikował także prace z zakresu medycyny weterynaryjnej. Jego dzieło „Practica equorum”, uczące podstaw w operowaniu i leczeniu koni było krokiem milowym w dbaniu o wierzchowce w tamtym czasie. Teodoryk pasjonował się także sokolnictwem.“Cyrurgia” (lub “Chirurgia”) jest głównym wkładem Borgognoniego we współczesną medycynę. Przygotowana skrupulatnie w trzech wersjach przed pojawieniem się definitywnego, finalnego wydania, została upubliczniona w 1266 na wyraźną prośbę innego Dominikanina, Andrzeja z Abalat, biskupa Walencji, którego Teodoryk poznał w Rzymie I któremu dedykował swoje dzieło życia. Pierwsza drukowana edycja „Cyrurgii” pojawiła się w Wenecji w 1498 roku, a kolejne wydania powstawały odpowiednio w latach 1499, 1513, 1519 i 1546. Podczas epoki średniowiecza, praca ta była tłumaczona na wiele języków regionalnych, a w 1955 roku powstało angielskie tłumaczenie, opublikowane przez dwóch doktorów: E. Campbella oraz J. Coltona, których doświadczenia wojenne zaprowadziły do zapomnianego nieco dorobku życiowego Teodoryka z Lukki. Ta czterotomowa encyklopedia po ówczesnej chirurgii zawiera kluczowe dla zrozumienia pooperacyjnych ran stwierdzenia jak “Nie jest koniecznym przyjmować, że krwista materia (ropa) jest wytwarzana w ranach i winna być leczona wewnętrznie, albowiem nie ma większego błędu nad ten, w którym nie zabezpieczamy odpowiednio rany, powodując przedłużenie choroby i bólu pacjenta”. To podejście zmieniło wielowiekowe myślenie na temat medycyny na całym świecie. Mimo, że często nie zgadzał się z Galenem, Borgognoni przyznawał mu słuszność w tzw. „suchym” leczeniu pooperacyjnym, dodając jednak do tego winne roztwory alkoholowe. „Cyrurgia” zawiera też dokładne opisy postępowania z leczeniem urazów gardła, krtani oraz jelit, naciskając na wagę unikania zakażeń z ropnych purchli. Ostatni wolumin zajmuje się obrażeniami głowy oraz kilkoma stadiami nowotworów. Test Borgognoniego na zdiagnozowanie wybicia barku, którego dokonywał poprzez dotyk ucha lub barku po przeciwnej stronie, jest stosowany w medycynie po dziś dzień.Podnosi się czasem zarzut, jakoby część pracy Borgognoniego duplikowała rozdziały Chirurgii Bruna da Longoburgo, napisanej ok. 15 lat wcześniej i nie ma prawie żadnych wątpliwości, że oba dzieła zawierały wspólne źródła, jako że obaj byli studentami Hugo z Lukki i przekazywali niejako jego spuściznę naukową w swoich publikacjach. Jednakże, praca Teodoryka zawiera ogrom wiedzy, która nie tylko nie jest duplikowaniem opisów Longoburgo, a wręcz zaprzecza wprost jego teoriom. Te fragmenty są właśnie najważniejszymi elementami i wyznacznikiem innowacyjności Biskupa-chirurga z Lukki.Źródła:http://www.encyclopedia.com/people/literature-and-arts/theater-biographies/theodoric-cerviaE. Campbell i J. Colton , “The Surgery of Theodoric” (tłumaczenie oryginalnej “Cyrurgii” na angielski)H.F. Garrison, “An Introduction to the History of Medicine”G. Sarton, “Introduction to the History of Science”
Ta strona powstała 03.06.2018.
Ostatnia edycja 03.06.2018.
Wizyt: 1019.

Korzystanie z serwisu oznacza akceptację
Regulaminu.
Prywatność.
Copyright – 1999-2018 INTERIA.PL,
wszystkie prawa zastrzeżone.
 Ze zdjęć satelitarnych korzystamy coraz częściej i chętniej. Dzięki obrazowaniu z kosmosu można obejrzeć nawet najdalej położone zakątki świata. Mamy wielką infrastrukturę orbitujących satelitów, problemem jednak jest dostępność i zarządzanie danymi. Nowa aplikacja ułatwia korzystanie z danych satelitarnych i pozwala zamówić zdjęcie satelitarne z kosmosu. Takie zdjęcie może zamówić każdy, nawet w celach czysto rozrywkowych, ale twórcy aplikacji chcą, aby była wykorzystywana do ważniejszych celów, np. monitorowania nielegalnej wycinki lasu.– Spectator jest aplikacją internetową, która umożliwia robienie zdjęć z orbity w czasie rzeczywistym. Śledzimy satelity w czasie rzeczywistym, żeby wiedzieć, w którym miejscu znajdują się aktualnie na orbicie, nad jakim obszarem, oraz kiedy będą dostępne dane dla tych satelitów. Użytkownik może wybrać dowolny obszar, a my podamy informację, kiedy takie zdjęcie może być zrobione – tłumaczy w rozmowie z agencją informacyjną Newseria Innowacje Waldemar Franczak, prezes Spectator.Zdjęcia satelitarne weszły już praktycznie do codziennego użycia. Ułatwiają planowanie podróży, dostęp do interesujących miejsc, pozwalają przewidzieć możliwe katastrofy naturalne. Ogromna liczba satelitów i gromadzonych danych nawet dla ekspertów było do tej pory trudno dostępna. Obecnie zdjęcie z kosmosu może zamówić sobie każdy, choć najczęściej wykorzystywane są one do pracy.– Jesteśmy otwarci na to, żeby korzystać z tego rozwiązania dla zabawy, natomiast są przypadki, w których może to być bardziej przydatne. Naszym celem jest stworzenie na tyle prostego rozwiązania, żeby ludzie byli w stanie wymyślać własne aplikacje i żeby mogli z tego korzystać w taki sposób, w jaki korzystają z GPS, mimo że jest to dość zaawansowana technologia – mówi Waldemar Franczak.Zdjęcia satelitarne pozwalają wygenerować istotne informacje. Pozwalają zwiększyć bezpieczeństwo czy zarządzać środowiskiem. Dzięki nim można szybciej i sprawniej reagować w razie wystąpienia katastrof naturalnych, monitorować czystość wód czy powietrza. Liczba zastosowań jest praktycznie nieograniczona.– Klient korzysta z naszego rozwiązania jako silnika dla swojej aplikacji, pozwalamy w łatwy sposób tworzyć plany obrazowania dla danego obszaru. Jednym z zastosowań jest monitorowanie wycinki lasów. W Ameryce Południowej nasze rozwiązanie jest używane do detekcji nielegalnej wycinki obszarów zalesionych. Pomaga to w zwalczaniu tego typu przestępczości – wskazuje ekspert.Dzięki aplikacji Spectator można wybrać interesujące satelity i obszary, ale można również przeglądać publiczne kanały. Kanał Sentinels w ramach europejskiego programu Copernicus pozwala śledzić konstelację Sentinel do obserwacji Ziemi, na kanale FreeData można śledzić tylko te satelity, które wytwarzają otwarte dane, zaś w kanale Commercial można pozyskać dane komercyjne. Można także stworzyć swój własny kanał. Jakość pozyskiwanych zdjęć z kosmosu zależy od rodzaju działalności.– Zdjęcia Komisji Europejskiej z konstelacji Copernicus mają rozdzielczość dziesięciometrową, natomiast zdjęcia komercyjne oferują najlepszą dostępną rozdzielczością – aktualnie jest to około 30 cm. Jeżeli mamy rozdzielczość dziesięciometrową, to jesteśmy w stanie zobaczyć budynki, przy rozdzielczości 30 cm, można już zobaczyć grupę ludzi i samochody – podkreśla Waldemar Franczak.Według indeksu obiektów wprowadzonych do kosmosu przez Biuro ONZ ds. Przestrzeni Kosmicznej (UNOOSA), obecnie na orbitę planety przypada ponad 4,6 tys. satelitów. Satelitów jest jednak znacznie więcej, na orbicie krąży też wiele prywatnych satelitów do celów komercyjnych. Dzięki aplikacji Spectator można zamówić zdjęcie z kosmosu – uzyskać dostęp do wszystkich satelitów i robić zdjęcia wybranych obszarów.


E-mail
 Wyrażam zgodę na przetwarzanie moich danych osobowych oraz na otrzymywanie powiadomień e-mail.




