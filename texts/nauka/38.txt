Please enter the code shown above:Zwycięski łazik z Politechniki Częstochowskiej. Fot. PCz Rover TeamPierwsze miejsce w zawodach University Rover Challenge (URC) w USA zdobyła drużyna PCz Rover Team z Politechniki Częstochowskiej. Z kolei zespół IMPULS z Politechniki Świętokrzyskiej zajął miejsce trzecie. Na czwartym znalazł się zespół PŁ Raptors z Politechniki Łódzkiej, a na ósmym – drużyna University of Warsaw Rover Team z Uniwersytetu Warszawskiego. Polacy po prostu zdominowali tegoroczny finał URC!Zwycięska drużyna PCz Rover Team z Politechniki Częstochowskiej. Fot. PCz Rover TeamWarunki panujące na pustyni w amerykańskim stanie Utah przypominają nieco te z Czerwonej Planety, stąd pomysł, by organizować tu zawody zrobotyzowanych łazików „marsjańskich”. Konkurs odbywa się od 2007 roku w sąsiedztwie Mars Desert Research, symulowanej bazy marsjańskiej, i nosi nazwę University Rover Challenge. Zastosowane tu rozwiązania być może kiedyś przydadzą się specom z NASA, ESA czy SpaceX podczas prac nad prawdziwą wyprawą na Marsa. Teraz jednak konkurs po prostu zachęca studentów z całego świata do konstruowania robotów działających w trudnych warunkach i taka jest jego zasadnicza idea wykreowana przez The Mars Society.A w tej kategorii – jak się okazuje – Polacy są od lat bezkonkurencyjni i nawet sobie myślę, że Amerykanie mogą mieć ich już trochę dość 😉 Od 2011 roku polscy studenci niemal nieprzerwanie osiągają sukcesy. Wtedy to pierwsze miejsce zajął łazik Magma2 zbudowany przez studentów z Politechniki Białostockiej. Swój sukces studenci z Politechniki Białostockiej powtórzyli w 2013 i 2014 roku, wygrywając zawody raz za razem z łazikami Hyperion i Hyperion 2. W 2015 i 2016 roku w konkursie dwukrotnie zwyciężyła drużyna Legendary Rover Team z Politechniki Rzeszowskiej. Oprócz tych zwycięstw polskie zespoły w ciągu ostatnich kilku lat wielokrotnie stawały na niższych miejscach podium i/lub trafiały do pierwszej dziesiątki. Dodajmy, że drużyna z Politechniki Częstochowskiej, która wygrała tegoroczne zawody, rok temu zajęła wysokie, trzecie miejsce.Operator łazika IMPULS z Politechniki Świętokrzyskiej (III miejsce). Fot. University Rover ChallengeTak więc w konstruowaniu łazików marsjańskich polscy studenci w zasadzie nie mają sobie równych. Aby dać się wyżyć tym spośród nich, których nie stać na wyjazd do USA, zawody robotów zaczęto też organizować w Polsce. Noszą tu u nas nazwę European Rover Challenge i należą do tej samej ligi robotycznej Rover Challenge Series, do której należą też amerykańskie zawody URC. W tym roku europejska edycja zawodów odbędzie się 14-16 września w Starachowicach, a organizatorzy zapowiadają udział speców z NASA i ESA. Ciekawe, kto wygra i dlaczego będą to Polacy 😉 Uwielbia antropologię ewolucyjną, Puszczę Białowieską i kosmos. Tropi polskie wynalazki. Łączy pisanie o nauce z podróżami, choć część z nich, rzecz jasna, jest zmuszona odbywać w wyobraźni. Jak na przykład te w odległe rejony Układu Słonecznego. Ale to doprawdy żadna przeszkoda :-DW każdy poniedziałek przysyłamy zestaw  najnowszych tekstów z Crazy Nauki i innych miejsc, ciekawostki, zaskakujące obrazki.Zapisz się, czytaj, wiedz więcej! Uniwersytet Jagielloński idzie w kierunku elitarności, dlatego kandydaci na studia będą musieli spełniać wyższe niż dotychczas wymagania – poinformował prorektor uczelni ds. dydaktyki prof. Armen Edigarian na konferencji prasowej poprzedzającej rozpoczęcie rekrutacji na studia.Zgodnie z zapowiedziami od roku akademickiego 2019/20 podczas rekrutacji uczelnia będzie brała pod uwagę wyniki tylko matur na poziomie rozszerzonym. Władze najstarszego polskiego uniwersytetu zamierzają też szczególną troską objąć system stypendialny, aby przyciągnąć najzdolniejszych maturzystów i młodych uczonych.Jak wyjaśnił prorektor prof. Armen Edigarian, w roku akademickim 2017/18 uczelnia wprowadziła zasadę, zgodnie z którą na studia mogą się dostać ci, którzy uzyskali 30 punktów wewnętrznych, co oznaczało, że z egzaminu maturalnego na poziomie podstawowym trzeba było mieć minimum 60 proc. W roku 2018/19 liczba punktów wewnętrznych została zwiększona do 35, co oznacza minimum 70-procentowy wynik matury na podstawowym egzaminie maturalnym.„Od następnego roku będziemy brać pod uwagę już tylko poziom rozszerzony egzaminu maturalnego” – powiedział prorektor podczas poniedziałkowej konferencji prasowej.Podkreślił także, że na UJ będzie więcej kierunków anglojęzycznych, skierowanych do cudzoziemców oraz położony zostanie nacisk na biotechnologię, bioinżynierię. „Próbujemy dostosować się do realiów światowych, do zmian na rynku” – zaznaczył prof. Edigarian.We wtorek na UJ ruszy rekrutacja na jednolite studia magisterskie oraz studia pierwszego i drugiego stopnia na rok akademicki 2018/2019. Rekrutacja na studia w języku obcym rozpoczęła się wcześniej.W tegorocznej ofercie jest 14 nowych kierunków, w tym 8 w języku angielskim. Wśród nowości są m.in.: biofizyka molekularna i komórkowa, latynoamerykanistyka, global and development studies, Earth sciences in a changing world, drug discovery and development. Szczególnym zainteresowaniem cieszy się kierunek: international security and development.Jeśli chodzi o cudzoziemców, to studiami w języku polskim najbardziej zainteresowana jest młodzież zza wschodniej granicy. Studia w języku angielskim są popularne m.in. wśród Skandynawów i Amerykanów.Łącznie w roku akademickim 2018/2019 na jednolitych magisterskich studiach oraz studiach pierwszego stopnia stacjonarnych i niestacjonarnych uczyć będzie się mogło 10,5 tys. żaków na 133 kierunkach i specjalnościach. Na stacjonarnych i niestacjonarnych studiach drugiego stopnia naukę podejmie prawie 7,2 tys. studentów na 153 kierunkach i specjalnościach.W stosunku do ub. r. liczba miejsc na studia stacjonarne pierwszego stopnia i jednolite magisterskie obniżyła się o ok. 200. „To nie jest obniżanie z premedytacją, ale dopasowanie do realnego zapotrzebowania. Chcemy przyjmować najlepszych” – powiedział Tadeusz Dębowski z działu rekrutacji UJ. Jak wyjaśnił, w ub. r. limit miejsc na studiach stacjonarnych i niestacjonarnych nie został w całości wypełniony, ponieważ „kosztem przewidzianego limitu nie przyjmowano słabszych kandydatów”.„Komisje rekrutacyjne ustalały wyższe progi i tym samym jeżeli ktoś nie spełnił określonego minimum, to nie był przyjmowany i pozostały wolne miejsca” – powiedział Dębowski.Dodał także, że 99 proc. kierunków, które nie są uruchamiane, to kierunki niestacjonarne. Wśród tych, które nie zostaną uruchomione w tym roku, są: kulturoznawstwo międzynarodowe, język i kultura Rosji, studia środkowoeuropejskie. „Decyzja była poprzedzona analizą, zdrowym rozsądkiem. W ubiegłych latach liczba chętnych na te kierunki nie była niewystarczająca, by je uruchomić, a przecież studia niestacjonarne mają się same finansować” – powiedział przedstawiciel działu rekrutacji UJ.W roku akademickim 2017/2018 najwięcej kandydatów na jedno miejsce UJ odnotował na kierunki lekarsko-dentystyczny (12,70) oraz japonistykę (12,39). Zainteresowaniem maturzystów cieszyły się także: weterynaria, filologie hiszpańska i szwedzka, sinologia, ekonomia. PAP - Nauka w Polscebko/ ekr/
View the discussion thread.
FUNDACJA PAP
Bracka 6/8
00-502, Warszawanaukawpolsce@pap.pl
(+48 22) 509 27 07
(+48 22) 509 23 88Ta strona korzysta z plików cookies ("ciasteczka"). Pozostając na niej, wyrażasz zgodę na korzystanie z cookies. Dowiedz się więcej.