Jak wynika z badania brytyjskiego National Health Service, przez większość życia to mężczyźni są szczęśliwsi od kobiet. Wszystko zmienia się w momencie ukończenia 85 lat, kiedy to mężczyźni osiągają szczyt nieszczęścia, zaś u kobiet poziom satysfakcji życiowej jest wtedy najwyższy.Z corocznego badania dotyczącego zdrowia Brytyjczyków wynika, że nieustannie wzrasta liczba osób, które cierpią na zaburzenia psychiczne. Obecnie 21 proc.kobiet i 16 proc. mężczyzn wykazuje symptomy złego stanu zdrowia psychicznego. Jednak znaczną różnicę widać wśród młodych, między 16, a 24 rokiem życia, gdzie problem ten dotyka aż 28 proc. kobiet i tylko 16 proc mężczyzn.Z kolei badania pokazują, że tuż po ukończeniu 85. roku życia u kobiet odsetek ten maleje do jedynie 14 proc. Dla porównania w tym samym okresie, oznaki złego stanu psychicznego wykazuje niemal 20 proc.mężczyzn.Badanie NHS częściowo polegało na wypełnieniu przez respondentów 12-punktowej ankiety dotyczącej ogólnego stanu zdrowia. Sprawdzano takie czynniki jak poziom szczęścia, depresji, lęku, zaburzeń snu i pewności siebie. Wyniki kwestionariuszy były punktowane w skali od 0 do 12, gdzie 0 oznaczało całkowity brak problemów ze zdrowie psychicznym, z kolei każdy wynik powyżej 4 oceniano jako „prawdopodobne zaburzenie psychiczne lub zły stan psychiczny”. Jak się okazało, do tej grupy zaliczała się co piąta kobieta.49-letnia Amerykanka urodziła własnego wnukaZ czego to wynika? Według Światowej Organizacji Zdrowia to niska pozycja społeczna kobiet przyczynia się do zaburzeń na tle psychicznym. „Niższy status społeczny kobiet jest szczególnie zauważalny w ich życiu zawodowym: częściej zajmują gorzej płatne i niepewne posady, w których dodatkowo nie mogą podejmować żadnych decyzji”.Tradycyjne role płciowe dodatkowo zwiększają podatność kobiet na takie choroby, ponieważ narzucają im pasywność, uległość i zależność innych, a także nakładają na nie obowiązek ciągłej opieki nad innymi” – ocenia Organizacja.Z kolei jak twierdzi Tristan Bridges, socjolog z Uniwersytetu Kalifornijskiego w Santa Barbara, chodzi o małżeństwa, które wcale nie uszczęśliwiają kobiet. – Istnieje wiele poważnych badań, które pokazują, że heteroseksualne małżeństwa dają i zawsze dawały więcej korzyści mężczyznom niż kobietom – mówi Bridges w rozmowie z serwisem Broadly. – Mężczyźni w małżeństwach heteroseksualnych są szczęśliwsi, zdrowsi i bogatsi. Tego samego nie można powiedzieć o kobietach – dodaje socjolog. Dlatego jak zauważa, poziom satysfakcji życiowej u wielu kobiet rośnie pod koniec życia właśnie dlatego, że są już wtedy wdowami.Zdaniem Bridgesa kobiety przeciętnie żyją dłużej niż mężczyźni oraz wcześniej biorą ślub. Oznacza to, że po 85. roku życia mogą doświadczyć nieznanej im dotychczas wolności. – Starość to czas, w którym kobiety zaczynają zajmować się rzeczami, które przez większość ich małżeństwa były dla nich niedostępne – twierdzi naukowiec.Czytaj online najnowsze wydania „Newsweek Polska”, „Newsweek Historia” oraz wybór tekstów z wydania amerykańskiego!