W dzisiejszych czasach coraz więcej osób szuka alternatywnych sposobów leczenia z wykorzystaniem naturalnych środków, olej konopny cbd jest dobrym przykładem tego typu preparatów. Wzrost stosowania syntetycznych substancji sprawia, że część społeczeństwa próbuje znaleźć dla nich jakąś alternatywę. Ostatnio popularność zyskuje olej konopny cbd, czyli ekstrakt konopny, który jest bezpiecznym i w pełni legalnym suplementem diety. Nie należy jednak utożsamiać oleju konopnego z THC, który posiada właściwości psychoaktywne. Korzyści oleju cbd są znane już bardzo długo i od lat jest stosowany na całym świecie. Pozytywnie działanie odczuwalne jest w całym organizmie, lecz najbardziej zauważalny jest wpływ na układ nerwowy. Inną zaletą oleju konopnego jest nieskomplikowane stosowanie, można go przyjmować zarówno bezpośrednio, jak i w postaci dodatku do posiłków. W sklepie ekonopnie.pl oferujemy olej konopny cdb pochodzący wyłącznie od renomowanych producentów. Dowiedz się więcej o tym niezwykłym preparacie i poznaj nasz asortyment!Rekreacyjne nadużywanie marihuany w dłuższym okresie czasu może prowadzić do bardzo niekorzystnych zmian zachodzących w organizmie człowieka. Organem szczególnie wrażliwym na jej szkodliwe działanie jest mózg, a zwłaszcza hipokamp- ośrodek tworzenia pamięci, emocji oraz miejsce, w którym powstają nowe komórki nerwowe (neurony). Przy pomocy nowoczesnych technik neuroobrazowania udało się ustalić, że w przypadku przewlekłego nadużywania konopi indyjskich u ludzi dochodzi do zmniejszenia objętości hipokampa w stosunku do kontroli. Takie wyniki potwierdzają teoretyczne doniesienia na temat zmian czynnościowych i funkcjonalnych mózgu pod postacią zaburzeń pamięci, zwiększonego niepokoju/lękliwości czy występowania zaburzeń psychotycznych u regularnych użytkowników marihuany.Czynnikiem odpowiedzialnym za taki stan rzeczy jest podstawowy składnik konopi indyjskich, czyli Δ9-tetrahydrokannabinol (THC). Jego działanie (zarówno korzystne, jak i niekorzystne) zachodzi za pośrednictwem receptorów kannabinoidowych- CB1 i CB2, a wyniki badań na zwierzętach pokazują, że ze względu na lipofilowy (“lubiący tłuszcze”) charakter, THC może gromadzić się w nadmiernych ilościach w błonach komórek nerwowych i w dłuższej perspektywie prowadzić do neurotoksycznych zmian w obrębie hipokampa.Niekorzystny wpływ nadużywania marihuany przypisuje się Δ9-tetrahydrokanabinolowi (THC), ale oprócz niego w roślinie konopi znajdują się także inne związki. Jednym z nich jest kannabidiol (CBD), który z kolei posiada właściwości neuroprotekcyjne, czyli działa ochronnie na komórki nerwowe. Badania in vitro wykazały, że CBD wzmaga neurogenezę (tworzenie nowych neuronów) w hipokampie, w związku z czym może potencjalnie zminimalizować uszkodzenia mózgu, a zwłaszcza hipokampa, wywołane nadużywaniem konopi indyjskich. Teoretyczne wnioskowanie było na tyle atrakcyjne, że przeprowadzono dwa badania, w których naukowcy postanowili sprawdzić czy CBD działa również w praktyce. Jakie wyniki uzyskali? W 2016 r. opublikowano badanie na temat wpływu kannabidiolu na objętość hipokampa i stężenie kwasu n-acetylasparaginowego (NAA, wskaźnik integralności neuronów hipokampowych) u palaczy marihuany. W tym celu utworzono dwie grupy: w jednej znalazły się osoby palące marihuanę pozyskaną ze szczepów konopi wzbogaconych w CBD, a do drugiej przydzielono osoby palące marihuanę o wysokiej zawartości THC i minimalnej CBD.  Wyniki potwierdziły ochronne działanie kannabidiolu- osoby narażone na wysokie dawki THC, ale nie na CBD, wykazywały o 11% mniejszą objętość hipokampa i o 15% niższe stężenie NAA.W kwietniu tego roku opublikowano natomiast wyniki eksperymentu australijskich naukowców z udziałem 18 osób przewlekle stosujących konopie indyjskie (średni czas przyjmowania marihuany- 5 lat,  narażenie- około 25 dni każdego miesiąca). W ciągu 10 tygodni badania jego uczestnicy otrzymywali codziennie rano i wieczorem kapsułki z CBD w łącznej dziennej dawce 200 mg. Przed rozpoczęciem eksperymentu i po jego zakończeniu, ochotnicy zostali poddani badaniu mózgu przy użyciu rezonansu magnetycznego. Okazało się, że po zakończeniu eksperymentu statystycznie istotnie wzrosła całkowita objętość hipokampa w porównaniu do okresu przed rozpoczęciem przyjmowania kannabidiolu.Na tej podstawie udało się potwierdzić efekt neuroprotekcyjny CBD w redukcji niekorzystnych zmian zachodzących w mózgu pod wpływem przewlekłego nadużywania marihuany. Choć naukowcy podkreślają konieczność przeprowadzenia prób na większej liczbie ochotników, to mają oni nadzieję, że kannabidiol może być związkiem pomocniczo stosowanym w terapii uzależnień od konopi indyjskich lub też wspomagać terapię zaburzeń charakteryzujących się patologicznymi zmianami w obrębie hipokampa (choroba Alzheimera).Bibliografia:https://www.ncbi.nlm.nih.gov/pmc/articles/PMC5908414/https://www.ncbi.nlm.nih.gov/pmc/articles/PMC5068875/Martin E.P. Seligman, Elaine F. Walker, David L. Rosenhan; przekł. Joanna Gilewicz, Aleksander Wojciechowski, Psychopatologia, wyd. Zysk i S-ka, Poznań 2003, s. 206Jeszcze nie ma żadnych komentarzy.Twój adres email nie zostanie opublikowany. Pole "strona internetowa" jest opcjonalne.Pamiętaj moje dane w tej przeglądarce podczas pisania kolejnych komentarzy. 


Current ye@r *



Leave this field empty


Username or email address *


Hasło *


 

 Zapamiętaj mnie


Zapomniałeś hasło?

