


	    	        Mikroblog :
	    	    
+133


Szczęść Boże!

Wpis ten jest kolejnym wpisem z projektu #naukowcywiary który współtworzę razem z @MagnaPomerania i @BrzytwaOckhama

Jeśli Ci się podobają takie wpisy bardzo proszę o wykopanie znaleziska i zapisanie się na mirkolistę wpisu :-)

Mirkolista - Naukowcy wiary:
https://mirkolisty.pvu.pl/list/WXA0ZxvNh04ND2wd

Znalezisko:
https://www.wykop.pl/link/4332705/sw-augustyn-prekursor-teorii-ewolucji-teolog-i-filozof/

Dzisiejszy wpis poświęcony będzie św. Augustynowi - duchownemu, który na 1400 lat przed Darwinem stworzył coś, co można nazwać pierwowzorem teorii ewolucji. Z góry ostrzegam, że ten wpis będzie znacznie dłuższy od poprzednich, ale myślę, że wiedza zawarta w nim zrekompensuje każdą sekundę przeznaczoną na czytanie.

Kim był?

Urodził się 13 listopada 354 roku w Tagaście (Północna Afryka), jako Aureliusz Augustyn. Był wczesnochrześcijańskim filozofem i teologiem; ojcem i doktorem Kościoła. W młodości studiował retorykę. Dzieła Cycerona nakłoniły go do badań filozoficznych. W wieku 19 lat postanowił studiować filozofie, wkrótce został wyznawcą manicheizmu, bo chrześcijaństwo uważał za zbyt prostackie. Jednakże w ciągu następnych dziewięciu lat manicheizm stopniowo go rozczarowywał. W wieku 29 lat przeniósł się do Rzymu a nieco później do Mediolanu, gdzie został profesorem retoryki, tam też zapoznał się z neoplatonizmem (zmodyfikowana wersja filozofii Platona opracowana w III w. przez Platyna). Pod wpływem ówczesnego biskupa mediolańskiego św. Ambrożego nawrócił się i w 387 r. przyjął chrzest z jego rąk. Ten dawny sceptyk stał się żarliwym rzecznikiem chrześcijaństwa. 396 roku Augustyna wybrano biskupem Hippony (Afryka Północna). Urząd ten piastował do śmierci dnia 28 sierpnia 430 r.

Pierwowzór teorii ewolucji – teoria przyczyn zalążkowych

Św. Augustyn czytając i interpretując Księgę Rodzaju stwierdził, że nie można jej rozumieć dosłownie. Wskazywał na szereg problemów – jak na przykład fakt, że nie można przecież mówić o dniach takich, jakie znamy (cykl dzień/noc) bez Słońca i Księżyca a te przecież powstały w dniu czwartym. Z tego i innych problemów św. Augustyn stworzył jedną z najważniejszych zasad interpretacyjnych chrześcijaństwa, która była stosowana przez Kościół Katolicki przez całe swoje istnienie. Brzmiała ona tak:”... za każdym razem, gdy pojawia się sprzeczność pomiędzy dosłownym rozumieniem tekstu biblijnego a dobrze ustaloną prawdą rozumową, trzeba odwołać się do interpretacji metaforycznej, zakładając, że właśnie taką interpretację miał na myśli autor danego fragmentu Biblii”.

Św. Augustyn zaczął się jednak zastanawiać, jak Bóg faktycznie stworzył życie na Ziemi. W końcu uznał, że Wszechmogący stworzył wszystko jednocześnie. Pogląd ten zaczerpnął od ojców aleksandryjskich, którzy również odrzucali dosłowne rozumienie Księgi Rodzaju. Na uzasadnienie tej tezy przytaczał zdanie z 18 rozdziału Księgi Mądrości Syracha, które w tłumaczeniu, jakim się posługiwał brzmi: „Deus creavit omnia simul” — Bóg stworzył wszystko jednocześnie (Syr 18, 1).
Sześciu dni stworzenia, o których mówi Księga Rodzaju, nie należy, więc rozumieć dosłownie. Nie można przecież mówić o dniach słonecznych — argumentuje Augustyn — zanim pojawiło się Słońce, które według Biblii zostało stworzone dopiero w czwartym dniu. Sześć dni stworzenia to właściwie jeden i ten sam dzień, a nawet jedna chwila. Pismo Święte posługuje się obrazem sześciu dni, aby się dostosować do słabości ludzkiej wyobraźni i możliwości ludzkiego poznania. 
Mówi o tym Augustyn w 11 księdze De civitate Dei:
„Bo dzień drugi, trzeci i następne nie są innymi dniami: ten sam
jeden dzień został powtórzony dla dopełnienia liczby sześciu lub
siedmiu ze względu na sześciorakie lub siedmiorakie poznanie”

Wytrawnemu egzegecie nie uszedł uwagi fakt, że na początku Księgi Rodzaju znajdują się dwa równoległe, różniące się od siebie opisy stworzenia. Augustyn nie mógł znać współczesnych nam osiągnięć nauk biblijnych, rekonstruujących szczegółowo historię redakcji tekstu Pisma Świętego. Uważał, że dwa opisy stworzenia odzwierciedlają dwa etapy w stwórczym działaniu Boga. Pierwszy to stwórczy akt Boga na początku, powołujący wszystko do istnienia, a drugi to rozciągnięte w czasie tworzenie poszczególnych form. Ale jak można utrzymywać, że Bóg stworzył wszystko w jednym momencie, a równocześnie twierdzić, że poszczególne formy pojawiały się stopniowo, w miarę upływu czasu? Aby rozwiązać tę trudność Augustyn sięga do znanego mu z filozofii pojęcia logoi spermatikoi i tym samym wprowadza do swojej teologii stworzenia ideę rozwoju. Logoi spermatikoi, które Augustyn nazywa rationes seminales albo rationes causales, można przetłumaczyć, jako „przyczyny – ziarna” albo „przyczyny zalążkowe”.

Ważnym elementem argumentacji Augustyna za teorią przyczyn zalążkowych jest pierwsze zdanie z drugiego opisu stworzenia, jaki znajduje się w 2 rozdziale Księgi Rodzaju. W starołacińskim tłumaczeniu Pisma Świętego, którym Augustyn się posługiwał, zdanie to brzmiało: „Bóg stworzył niebo i ziemię i każdą roślinę zieloną na polu zanim się ona pojawiła na ziemi”. Bóg stworzył już rośliny, ale jeszcze nie pojawiły się one na ziemi. W jaki sposób, więc istniały? Istniały przyczynowo, potencjalnie — odpowiada Augustyn — w ziemi, która otrzymała siłę rodzenia. „W niej, bowiem niejako w korzeniach czasów, że tak się wyrażę, było stworzone to, co w czasie miało zaistnieć”. A więc większość form była obecna na początku jedynie w sposób potencjalny, jako rationes seminales, czyli przyczyny zalążkowe.

Ulubioną analogią św. Augustyna są rośliny, które wyrastają z nasion: 
„W tym małym ziarnku siła jest cudowniejsza i doskonalsza, dzięki której wilgoć połączona z pobliską ziemią potrafi przekształcić się we właściwości danego drzewa, w rozłożystość gałęzi, w kształt i zieloność liści, w bogactwo i formę owoców oraz całą jak najbardziej uporządkowaną różnorodność. [...] Podobnie jak w ziarnku niewidzialne razem było wszystko, co z czasem wyrosło w drzewo, tak należy sądzić i o świecie, kiedy Bóg wszystko jednocześnie stworzył; że miał on wszystko, co w nim zostało dokonane, kiedy uczyniony został dzień; nie tylko niebo wraz ze słońcem, księżycem i gwiazdami [...], ale również to, co wydaje woda i ziemia potencjalnie oraz przyczynowo, — zanim w czasie rozwiną się tak, jak je już znamy w tych dziełach, które Bóg aż dotąd spełnia”.

Czy przyczyny zalążkowe są wystarczające, aby same z siebie, dzięki własnym możliwościom, wyprodukować nową formę? Odpowiedź Augustyna nie jest jasna. Takich niejasnych odpowiedzi uważny czytelnik Augustyna znajdzie bardzo wiele. Musimy pamiętać, że Augustyn nie był systematykiem. Jego rozważania są przeważnie odpowiedzią na konkretne problemy, jakie stawiało przed nim życie. Ponadto miał stale świadomość, że mówiąc o tajemnicach wiary porusza się na granicy ludzkich możliwości intelektualnych. Komentując Pismo Święte zaznaczał niejednokrotnie, że jego interpretacja jest tylko jedną z możliwych, a tekst biblijny kryje w sobie głębię będącą ciągłym wyzwaniem dla myśli teologicznej.

Teolog

Ogarnięcie i podsumowanie jego dzieła teologicznego jest niezwykle trudnym zadaniem. Według Eugène Portalié, reprezentującego tradycyjne podejście teologii systematycznej z początku XX w., najważniejsze tematy nauczania Augustyna można ująć pod następującymi hasłami:
- Bóg i dzieła Boże,
- Łaska Boża,
- Kościół i teoria sakramentów,
- Miłość, czyli teologia moralna,
- Eschatologia,

Teologia łaski
Augustyn położył fundament pod refleksję teologiczną na temat łaski. Ukazywał ją jako wszechmoc i wszechprzyczynowość Boga, czyli wszystkim władającą zasadę (Do Symplicjana I q. 1,5.7.13.17). Doktryna o łasce miała szczególne zastosowanie w prowadzonej przez niego wieloletniej polemice z pelagianami na temat skutków grzechu pierworodnego w naturze ludzkiej. Jedynie łaska może wybawić ludzi z losu jaki czekał potomków Adama i Ewy, których położenie soteriologiczne określał jako massa damnata (potępiona mnogość, masa)[29]. Dzięki łasce zaś stają się massa purgata (oczyszczona mnogość, masa)[30]. Właściwe rozróżnienie między łaską i nietkniętą naturą pierwszych rodziców przed upadkiem było jednym z głównych punktów polemiki z Pelagiuszem. Augustyn szczegółowo opracował to zagadnienie w dziele O naturze i łasce napisanym w 415 r., w odpowiedzi na traktat Pelagiusza O naturze. Brytyjczyk twierdził, że stworzenie natury człowieka przez Boga było łaską i jako taka ma ona, z samego faktu wyjścia z ręki Bożej, który czyni wszystko dobrze, możliwość nie grzeszyć. Człowiek nie może utracić tej możliwości, gdyż jest to wpisane w jego naturę. Natura ludzka potomków Adama i Ewy jest tą samą naturą, mają więc tę samą możliwość niegrzeszenia co ich prarodzice przed grzechem. Augustyn, odwołując się przede wszystkim do Listów Pawłowych, ukazał, że człowiek w swej naturze jest i zawsze był zdolny zgrzeszyć. To iż Adam i Ewa mieli zdolność niegrzeszenia, zawdzięczali nadprzyrodzonej łasce Boga niezwiązanej z ich naturą. Łaskę tę utracili po grzechu pierworodnym – oni i cały rodzaj ludzki. Została przywrócona przez Jezusa Chrystusa. W nauczaniu Augustyna znalazły się już wszystkie istotne elementy dogmatu o łasce. Dalszy rozwój dogmatu uzupełnił tę wizję jedynie o pewne szczegóły

Augustianizm - filozofia

Augustianizm lub augustynizm – szerokie pojęcie oznaczające wpływ doktryny św. Augustyna z Hippony na europejską myśl teologiczno-filozoficzną. Pod względem trwałości, zakresu i różnorodności ustępuje on jedynie Platonowi i Arystotelesowi. Praktycznie nie można znaleźć jakiegokolwiek łacińskiego autora średniowiecznej filozofii, który by nie zapożyczył czegoś z myśli Augustyna, a wielu można uznać za jego kontynuatorów. Ogromny wzrost zainteresowania doktryną augustyńską miał również miejsce w okresie renesansu oraz wczesnej nowożytnej filozofii. Augustyn pozostaje także trwałym autorytetem w chrześcijańskiej teologii.

Definicja augustianizmu w filozofii
Pod pojęciem Augustianizmu historycy filozofii średniowiecznej wyróżniają trzy podstawowe prądy:
1. Nurt autorów zależnych w sposób integralny od Augustyna, w swoich założeniach filozoficznych, argumentach i w spojrzeniu na tematykę i metodę starożytnej filozofii
2. Nurt autorów, którzy występowali w obronie poszczególnych punktów doktryny augustyńskiej w konfrontacji z rywalizującymi poglądami, zwłaszcza arystotelizmem.
3. Nurt autorów należących do nominalizmu, którzy na nowo przyswoili sobie zasady doktryny augustyńskiej zwłaszcza zawarte w dziełach Augustyna z późniejszego okresu jego życia. By wyjaśnić trudne miejsca, wykorzystywali te zasady, formułując je w języku semantyki nominalistycznej oraz matematyki zajmującej się ciągłością.

Augustynizm w teologii
Augustyn kontynuował nurt teologii duchowej, alegorycznej uprawianej przez Szkołę Aleksandryjską, którą poznał dzięki swemu mistrzowi Ambrożemu z Mediolanu Augustynizm zakłada istnienie dramatycznego rozdarcia między Bogiem i człowiekiem, w wyniku grzechu pierworodnego. Skutkiem upadku pierwszych rodziców jest pożądliwość (conupiscentia) w naturze ludzkiej, powodująca brak jedności między ciałem i duchem (por. Rz 7,21-25), między tym co rozumne a tym co zmysłowe. Rozdarcie to jest szczególnie widoczne wewnątrz człowieka, którego dusza z natury, jako byt wyższy, noszący w sobie obraz Boży, dąży ku sprawom wiecznym, jest "capax Dei" (zdolny do pojmowania Boga), a ciało, jako byt niższy, dąży ku rzeczom materialnym, powodując upadek moralny.

Założenia epistemologiczne
- Wiedza naturalna jest wspomagana przez łaskę. Dane objawienia nie mogą być sprzeczne z danymi doświadczenia empirycznego. Bóg jest centralnym zagadnieniem poznania ludzkiego. Filozofia jest wykorzystywana dla formułowania prawd teologicznych, poznanych przez wiarę. Augustynizm nie stawia ścisłej granicy między tymi dwoma dziedzinami wiedzy.
- Iluminacja, czyli oświecenie nadnaturalnego pochodzenia jest najdoskonalszym źródłem wiedzy, wspomagającym nasze poznanie Boga i praw rządzących światem.

Założenia metafizyczne
- Augustyńska wizja świata i człowieka czerpała wiele z filozofii platońskiej, przeciwstawiła się jej w odniesieniu do dwóch rzeczywistości: Wcielenia Syna Bożego i zmartwychwstania ciał. Świat został stworzony ex nihilo. Hierarchia bytów stworzonych, podobnie jak w platonizmie, zstępuje od duchowych do materialnych. Istnieje podporządkowanie, prymat: Boga nad stworzeniem, duszy nad ciałem, rozumu nad wolą, łaski nad naturą. Im bliżej byty są Boga, tym bardziej "są", tym są doskonalsze[8]. Bóg obcuje ze światem materialnym za pośrednictwem aniołów.
- Augustynizm przyjmuje istnienie tzw. idei zarodkowych (rationes seminales) jako form kształtujących materię.
- Wszystko co stworzył Bóg jest dobre, a zło jest defektem, brakiem doskonałości istnienia.

Ciekawostka
Znany jest sen świętego Augustyna, w którym zobaczył dziecko usiłujące na plaży przelać muszelką zawartość morza do dołka wykopanego w piasku. Wobec zadziwienia Augustyna, dziecko miało odpowiedzieć: „Prędzej przeleję morze do tego dołka, niż ty, Augustynie, swoim umysłem pojmiesz tajemnicę Trójcy Świętej”.

Dziękuję za uwagę! :-)

Żródła:
https://www.naukaireligia.pl/files/attachment/czy_swiety_augustyn.pdf
http://sciaga.pl/tekst/28701-29-sw_augustyn_zyciorys_i_poglady
https://pl.wikipedia.org/wiki/Augustyn_z_Hippony
https://www.youtube.com/watch?v=trrN_z3Xpc8

#wiara #religia #chrzescijanstwo #katolicyzm #mirkomodlitwa #mikromodlitwa #kosciol #4konserwy #historia #ciekawostkihistoryczne #nauka #gruparatowaniapoziomu źródło: wyszperane.info
+2



            @Hans_Landa: A znalezisko gdzie jest? ( ͡° ʖ̯ ͡°)                			
+1



            @Hans_Landa: Edytuj wpis i koniecznie dodaj tam link do znaleziska! ( ͡° ͜ʖ ͡°)

pokaż spoiler  nie w komentarzu
 
0



            Komentarz usunięty przez autora                			
+1



            @MagnaPomerania: Zrobione ( ͡° ͜ʖ ͡°)                			
+2



            Wołam zainteresowanych (24) z listy Naukowcy wiary
Możesz zapisać/wypisać się klikając na nazwę listy.

Dodatek wspierany przez Cebula.Online

Masz problem z działaniem listy? A może pytanie? Pisz do IrvinTalvanen

pokaż spoiler  @Hans_Landa @Brzytwa_Ockhama @MagnaPomerania @pusty1357 @mackar @Pomoc_i_FAQ @zawadiakanarewirze @Piter93 @JubikWeti @Fridrich @Sdfowsky @Dr-Livingstone @polskiniko @Vivec @Tomm16 @Znawca_Bigosu @neilran @grappas @qluch @JohnMarkII @Mattijjah @jascen @FLAC @dluto
 
+2



            Wołam zainteresowanych (72) z listy 4konserwy
Możesz zapisać/wypisać się klikając na nazwę listy.

Dodatek wspierany przez Cebula.Online

Masz problem z działaniem listy? A może pytanie? Pisz do IrvinTalvanen

pokaż spoiler  @DonaldKluska @murza @MagnaPomerania @4tek @Dziki_Bigos @bryli @MiKeyCo @olmaz @lucer @pzkpfw @Sergei @lamename @skejna @Furox @Wustenfuchs @Kruva @elewarr @pasibrzuch @Sagitarius @Justycjariusz @Wojcix @zbyszko17 @Brzytwa_Ockhama @merhius @Gigant_Reakcji @wigilius @FlaszGordon @przemyslaw-maczka @zawadiakanarewirze @Kaczypawlak @asterrr @Kuno_Wittram @PranieMuzgu @Ignacy_Patzer @oratorka @Sniper12 @BigMilk @popistaks @inozytol @mikelson22 @Wiszon @szaflak @Bachelor @Mr--A-Veed @terwer358 @VIPmember @FikusnyMichalek @OliverQueen @Zuben @MagicPiano222 @sikhaj @Jakis_Tam_Duplikat @BlackHawk144 @PozytywistycznaMetamorfoza @nabavzbjl @DawajDawaj @ep3k20a2 @1z10 @idewons @dluto @RYSZKRE8888 @Kielek96 @zlotypiachnaplazy @Scorpjon @JamesDellay @srgln @neilran @Hans_Landa @Qveasd96 @Anon95 @ZielonkaCzerwonka @FLAC
 
+1



            @Hans_Landa: Jest Augustyn, jest impreza ( ͡° ͜ʖ ͡°)                			
+1



            @Hans_Landa: Polecam w temacie: Michał Heller "Stworzenie i początek wszechświata".                			
+1



            @codename256: Dzięki za polecenie lekturki. Właśnie myślałem, czy by któryś z najbliższych swoich wpisów nie poświęcić też właśnie osobie Michała Hellera (ʘ‿ʘ)                			
+207

		    	Dzień dobry! 

Właśnie jadę na lotnisko z moimi dziewuchami (5m. I 3lv.). Lecimy same i czekają nas 2 loty. Coś czuję że będą jazdy i z góry współczuję wszystkim wkoło, którzy będą siedzieć w samolocie. Oj będzie się działo ( ͡° ͜ʖ ͡°)ﾉ⌐■-■ 

Miłego dnia Mirki i Mirabelki !

#dziendobry #podrozujzwykopem 

odpowiedzi (122)


+448

		    	Dwóch chłopców było wystawionych na małe źródło ospy - jeden był nieszczepiony, a drugi szczepiony.

Szczepionk, serdecznie polecam - Reepo

#szczepienia #medycyna #stopstopnop #zdrowie 

odpowiedzi (32)


+1774

Henry Lee Lucas – największy seryjny morderca Ameryki

Henry Lee Lucas urodził się 23 sierpnia 1936 roku w Virginii jako najmłodszy z dziewiątki rodzeństwa. Jego rodzice byli alkoholikami. Matka, Viola Dison Wall Lucas, zarabiała jako prostytutka, a ojciec Anderson zajmował się sprzedażą przemyconej whiskey, po tym jak stracił obie nogi, gdy po pijaku upadł na tory.  Rodzina mieszkała w małej chacie bez elektryczności i z klepiskiem zamiast podłogi. Dom dzielili z kochankiem i alfonsem Violi, Berniem. 

Viola uwielbiała, gdy Henry patrzył jak prostytuowała się w ich domu, a także jak sypiała z Berniem. Gdy nie chciał tego oglądać biła go i głodziła. Matka odmawiała też opieki nad domem i rodziną, przyrządzała posiłki tylko dla siebie i Berniego, a jej dzieci musiały kraść pożywienie ze sklepów i sąsiednich domów. Mały Henry zmuszany był do pracy od świtu do zmierzchu. Ojciec często kazał mu pilnować destylatora, w którym pędził bimber, przez co Henry już jako 10-latek był uzależniony od alkoholu. Viola kazała chodzić mu do szkoły w sukienkach i z zakręconymi włosami, przez co koledzy wyśmiewali chłopca. Regularnie go też biła i znęcała się nad nim. Pewnego dnia tak mocno uderzyła go kawałkiem drewna, że zapadł w całodzienną śpiączkę. Nikt za bardzo się tym nie przejął. Częste bicie po głowie doprowadziło do tego, że Henry skarżył się na „hałasy i głosy w głowie”. Na skutek wypadku z nożem częściowo stracił wzrok w lewym oku, a później przez uderzenie linijką w szkole, stracił go całkowicie. Oko zastąpiono szklanym. 

Mały Henry często fantazjował o tym, żeby wyruszyć w świat i uwolnić się od otaczającego go piekła. Jednocześnie urządzał piekło zwierzętom. Jako 13-latek zastawiał na nie pułapki, a następnie gwałcił i torturował aż do śmierci.

W 1950 roku pijany ojciec Lucasa zasnął na śniegu, co zakończyło się jego śmiercią na zapalenie płuc. Henry stracił jedyną, chociaż trochę mu przychylną, osobę w rodzinie. 14-latek stał się zgorzkniały i stawał się coraz gorszy. Później chwalił się, że w 1952 roku popełnił pierwsze morderstwo. Uprowadził z przystanku 17-latkę i pobił ją do nieprzytomności, a następnie próbował zgwałcić. Dziewczyna ocknęła się i zaczęła krzyczeć, a więc udusił ją.

Wkrótce skazano go na pobyt w zakładzie poprawczym za włamanie z wtargnięciem. Henry wielokrotnie próbował uciec, a pracownicy ośrodka podejrzewali, że miał „stosunki natury seksualnej” z czarnoskórym kolegą. Został zwolniony po roku.

Już dzień po wyjściu miał zgwałcić 12-letnią kuzynkę. Przez następne 9 miesięcy pracował jako pomocnik na farmie, brał udział w orgiach, eksperymentował z kobietami i mężczyznami, upijał się i ćpał na potęgę. W końcu ponownie został aresztowany za włamanie z wtargnięciem i skazany na 4 lata więzienia. Tam dostał przydział na prace jako robotnik drogowy. W maju 1956 roku, podczas tych prac, udało mu się uciec. Na wolności przebywał 2 miesiące, podczas których poznał Stellę.

Ostatecznie został zwolniony z więzienia we wrześniu 1959 roku i zamieszkał z przyrodnią siostrą w stanie Michigan. Po krótkim czasie poprosił Stellę o rękę, a ta przyjęła jego oświadczyny. W styczniu 1960 roku do domu Henry'ego przyjechała jego matka. Viola miała wtedy 74 lata i wciąż prostytuowała się za talony do supermarketu. Czuła się jednak coraz gorzej i kazała synowi wrócić do domu i się nią zajmować. Lucasowi nie podobał się ten pomysł i rozpoczęła się wielka awantura. Stella uznała, że nie ma zamiaru stać się częścią takiej rodziny i zerwała zaręczyny. Później Viola uderzyła syna miotłą w głowę tak mocno, że aż się złamała, co wywołało u Henry'ego furię. Zaatakował ją nożem, po czym zgwałcił, zostawił w kałuży krwi i wyszedł z domu. Siostra po powrocie do domu znalazła Violę i wezwała pomoc. Matka Lucasa zmarła po dwóch dniach. Henry został skazany na 20-40 lat więzienia za morderstwo drugiego stopnia. 

W więzieniu dwa razy próbował popełnić samobójstwo i skarżył się, że słyszy głosy w głowie, w tym głos matki. Przez 4,5 roku leczono go psychiatrycznie, lekami oraz elektrowstrząsami, po których był jeszcze bardziej skłonny do przemocy. Pewnego dnia powiedział lekarzom, że gdyby wyszedł na wolność, natychmiast zacząłby znów mordować. Jednak w 1966 roku więzienny psycholog wnioskował o jego wcześniejsze zwolnienie.

W więzieniu spędzał czas na czytaniu książek dotyczących procedur policyjnych, a także wypytując współwięźniów o metody ich działania. Później został oddelegowany do pracy w archiwum, gdzie czytał akta innych skazanych i analizował przyczyny ich wpadek. Wywnioskował, że dzięki szybkiemu przekroczeniu granicy stanu po popełnieniu przestępstwa, można znacznie zminimalizować ryzyko złapania. W czerwcu 1970 roku wyszedł przedterminowo dzięki przeludnieniu w więzieniu. W dniu wyjścia zamordował dwie kobiety. Po roku wrócił do więzienia za usiłowanie porwania i posiadanie broni. Ostatecznie wyszedł w sierpniu 1975 roku.

Po wyjściu najpierw pojechał do Maryland, a następnie do Pensylwanii. Zajmował się różnymi pracami dorywczymi, które często zmieniał. 5 grudnia 1975 roku poślubił Betty Crawford, z którą zamieszkał w przyczepie. Kobieta miała 3 dzieci z poprzedniego małżeństwa i utrzymywała się z zasiłków. Po jakimś czasie Betty oskarżyła Lucasa o molestowanie jej córki i para rozstała się. 

Henry wyruszył do Michigan, a następnie na Florydę, do Wirginii i Delaware. W styczniu 1978 roku mieszkał w Virginii, gdzie pracował w sklepie z dywanami, który należał do jego kuzyna. Przez dwa miesiące mieszkał z Rhondą Knuckles, ale zostawił ją, gdy związek mu się znudził. Wcześniej jednak torturował ją przez 3 dni. 42-letni Henry wyruszył do Jacksonville na Florydzie, gdzie w kolejce po posiłek, poznał 29-letniego Ottisa Toole. 

Dzieciństwo Ottisa również nie należało do najszczęśliwszych. Matka od dziecka ubierała go w sukienki i nazywała „Susan”. Wykorzystywała go też seksualnie, na zmianę z mężem, córką i sąsiadem. Gdy chłopiec miał 10 lat wyznał, że jest gejem, co jego babcia postanowiła wyleczyć podczas satanistycznych orgii i składania ofiar ze zwierząt. Ottis zaczął uciekać z domu i podpalać różne rzeczy. Miał obsesję na punkcie ognia i męskiej pornografii. Miał powodzenie wśród pedofilii, których zawsze na koniec bił i okradał. Pierwszy raz zamordował w wieku 14 lat. Podobno jego IQ wynosiło ok. 54-74 (nawet górna granica uznawana jest za upośledzenie umysłowe). Toole mieszkał z matką i jej mężem oraz nastoletnią siostrzenicą i siostrzeńcem. Często sprowadzał do domu osoby poznane w jadłodajni dla potrzebujących i tak też było w przypadku Henry'ego Lee Lucasa.

Ottis lubił patrzeć jak goście uprawiają seks z jego 11-letnią siostrzenicą Friedą Powel, zwaną Becky. Wkrótce też Ottis i Henry zostali kochankami. W maju 1981 roku mężczyźni wraz z Becky i jej bratem wyruszyli w podróż, podczas której odwiedzili Kalifornię, Delaware i Maryland.

Oprócz tego Ottis i Henry spędzali wolny czas na piciu i jeżdżeniu po autostradzie w celu rabowaniu sklepów, a czasami banków. Uwielbiali terroryzować personel. Stawali się coraz bardziej brutalni i rywalizowali między sobą w okrucieństwie. W końcu zabijali za jakikolwiek objaw nieposłuszeństwa. Często kradli i porzucali samochody, zabijali i gwałcili prostytutki, autostopowiczki i uciekinierki z domu. Pewnego dnia spotkali na autostradzie parę nastolatków idącą poboczem do najbliższej stacji benzynowej. Wysiedli z samochodu, Ottis strzelił chłopakowi 9 razy w głowę i klatkę piersiową, a Henry wciągnął dziewczynę do samochodu. Podczas, gdy Toole prowadził, Lucas gwałcił ją na tylnym siedzeniu. Na końcu Ottis zatrzymał się, wyciągnął dziewczynę z auta i 6 razy do niej strzelił. Czasem mordowali kilka osób dziennie, nawet gdy byli z nimi siostrzeńcy Ottisa, którzy czekali w samochodzie. Toole zjadał też swoje ofiary, przyznał się do aktów kanibalizmu na około 150 osobach.

Pewnego razu nieznajomy zaproponował im zabijanie „w imieniu jego organizacji”. Płacił 10.000$ za egzekucję. Był tylko jeden warunek, musieli przyłączyć się do jego religii, która nazywała się „Ręka śmierci” i czciła diabła. Mężczyźni postanowili przyłączyć się do sekty. Później okazało się, że Ottis od dawna w niej był i zwabił Henry'ego, żeby się do nich przyłączył. Lucas został poddany próbie i musiał zabić wskazanego mężczyznę. Poderżnął mu gardło, a następnie odbyła się czarna msza, na której ugotowano i zjedzono zwłoki. Przez następne kilka tygodni Henry uczył się technik zabijania i składania ofiar z ludzi, a także brał udział w rytuałach wykorzystujących martwe ciała, w tym nekrofilii. Po 7 tygodniach był gotowy i wyruszył, żeby porywać dzieci, które miały być wykorzystane jako ofiary kultu, sprzedane na czarnym rynku lub zmuszane do występowania w filmach pornograficznych. Gdy Henry opowiadał tę historię policji brzmiała bardzo prawdopodobnie, ale nie ma żadnych dowodów potwierdzających jego słowa. Lucas twierdził, że to dlatego, że zamieszani w to byli wysoko postawieni policjanci i politycy.

Po jakimś czasie Henry wrócił do Jacksonville i miał czekać na dalsze instrukcje, a Ottis został z sektą. Lucas postanowił udać się z Becky do Kalifornii, gdzie mieli żyć jako mąż i żona. Podczas trzy miesięcznej podróży kradł, gwałcił i zabijał. Dziewczyna pomagała mu w ukrywaniu ciał, co podobno bardzo ją podniecało. W Kalifornii para utrzymywała się z prac dorywczych i kradzieży, aż spotkali Jacka Smart, który dał im dach nad głową w zamian za drobne naprawy. Henry bardzo ciężko, szybko i sprawnie pracował, dzięki czemu coraz więcej osób oferowało mu pracę przy naprawach. Całymi dniami robił sobie tylko krótkie przerwy na papierosa i kawę, a wieczorami kupował kilka piw i wracał do Becky. Wkrótce Jack zaproponował parze zamieszkanie ze swoją teściową w Teksasie. Kate Rich była już stara i potrzebowała pomocy, a w zamian mogli za darmo u niej mieszkać. Kate od razu bardzo polubiła Becky, która zajmowała się jej domem, podczas gdy Henry był w pracy. Jednak po jakimś czasie mężczyzna zaczął kraść pieniądze staruszki i nie pracował już tak ciężko i sumiennie. Gdy rodzina przyjechała odwiedzić Kate, okazało się, że kobieta siedzi przy stole wokół kilkutygodniowego brudu. Becky i Henry musieli się wyprowadzić.

Szybko jednak poznali pewnego pastora, który pozwolił im zamieszkać w jego „religijnej komunie” w zamian za pomoc w dekarskim interesie i przygotowywaniu mszy. To właśnie tam Becky odkryła chrześcijańskie wartości. Pozostawała w kontakcie z Kate Rich, z którą dzieliła się swoimi przemyśleniami odnośnie wiary. Nastolatka wkrótce chciała wrócić na Florydę. Henry początkowo był temu przeciwny, ale w końcu się zgodził. W drodze wybuchła między nimi awantura i Lucas zaatakował dziewczynę nożem. Był w szoku, że zamordował kogoś, kogo naprawdę kochał. Odbył stosunek ze zwłokami, zsunął pierścionek z jej palca i poćwiartował ciało, które zostawił w polu. Po raz pierwszy czuł się winny i żałował swojego czynu. Wrócił na rancho pastora i po 2 dniach powiedział mu, że Becky uciekła z kierowcą ciężarówki. Po 2 tygodniach wrócił na pole, żeby pogrzebać poćwiartowane ciało ukochanej. 

Wszyscy, poza Kate Rich, zdawali się przyjmować bez zastrzeżeń historię o ucieczce dziewczyny. Staruszka jednak nie mogła uwierzyć, że nastolatka byłaby do tego zdolna i wypytywała o szczegóły. Pewnego dnia wybrała się na piwo z Henrym i cały czas dociekała co właściwie się stało. W drodze powrotnej Lucas nie wytrzymał, zjechał na boczną drogę i dźgnął ją nożem. Gdy zmarła wyciągnął ją z auta, zgwałcił i wrzucił ciało do rowu. Nieco później wrócił na miejsce zbrodni, poćwiartował zwłoki, a następnie wrócił na rancho, gdzie przez całą noc palił jej szczątki w kuchni przy budynkach. Nad ranem ukradł auto pastora i uciekł. Zaniepokojona rodzina staruszki po kilku dniach zawiadomiła policję. Opowiedzieli historię o tym jak Henry ukradł jej pieniądze, a funkcjonariusze sprawdzili akta mężczyzny i wysłali nakaz aresztowania.

Tymczasem Lucas przemierzał Oklahomę i Teksas, aż w końcu trafił do Kalifornii. Tam postanowił zatrzymać się u Jacka Smarta, który wiedział o jego poszukiwaniach, ale nie dał po sobie nic poznać. Henry został zatrzymany przez policję jako „ważny świadek w sprawie morderstwa”. W samochodzie pastora znaleziono krew. Po przebadaniu okazało się, że to krew grupy 0, a Kate miała grupę A. Z powodu braku dowodów zwolniono go z aresztu.

Lucas wyruszył w podróż po całych Stanach, podczas której kradł, mordował i gwałcił. W październiku 1982 roku jechał autostopem z Illinois do Missouri. Na stacji benzynowej spotkał kobietę wyglądającą na podróżującą samotnie. Gdy wsiadała do samochodu powiedział do niej „właź do samochodu i bądź cicho”, a następnie kazał jej jechać na południe. Kobieta prowadziła cały dzień, a następnie Henry usiadł za kierownicą i zasnęła. Nad ranem dźgnął ją nożem w szyję, zgwałcił jej zwłoki, okradł i porzucił ciało w lesie. Wyruszył do Teksasu i Indiany, wkrótce jednak skontaktował się z pastorem i powiedział, że przemierzył cały kraj w poszukiwaniu Becky i zapytał, czy może wrócić. Pastor zgodził się i poinformował o tym policję. 

Okazało się, że Henry'ego można aresztować tylko za kradzież ciężarówki, której dokonał kiedyś w Maryland. Przez kilka tygodni policjanci próbowali wydusić z niego prawdę o morderstwach, jednak bezskutecznie. Stan Maryland nie był zainteresowany ekstradycją za tak błahe przestępstwo jak kradzież, a więc Lucas musiał zostać uwolniony.

W czerwcu 1983 roku został ponownie aresztowany za nielegalne posiadanie broni. Ku zdziwieniu policjantów przyznał się do wszystkich zbrodni, które popełnił, a także do wielu, których nie popełnił, łącznie do 600 morderstw. Śledczy przez ponad dwa lata analizowali wszystkie przypadki znalezienia rozczłonkowanych kobiecych szczątków. Henry'emu pokazywano zdjęcia, do których opowiadał historie, często bazował na informacjach wyczytanych w gazetach. Niewątpliwie podobało mu się to. W końcu był kimś ważnym, policja zapewniała mu wszystko czego chciał, żeby nie przestawał mówić. Nigdy jeszcze nie był tak dobrze traktowany. Ostatecznie policja podejrzewała go o 300 morderstw, a udało mu się udowodnić tylko 3 (w tym jego matki, za które już odsiedział wyrok).

W 1985 roku skazano go na karę śmierci. Podczas pobytu w celi śmierci Henry stał się bardzo religijny. Nagle też zaczął opowiadać o tym, że wszystko zmyślił i jest niewinny. Był pewny, że po śmierci trafi do nieba. Egzekucja miała odbyć się 30 czerwca 1996 roku, jednak trzy dni przed nią, gubernator George W. Bush, złagodził wyrok i zamienił go na dożywocie. 64-letni Henry Lee Lucas zmarł w więzieniu 11 marca 2001 roku na atak serca. Niektórzy uważają go za największego seryjnego mordercę w historii Ameryki, a inni za największego kłamcę w historii.

Cała historia bardzo dokładnie została opisana na tej stronie, a dla uzupełnienia można zajrzeć tutaj, tutaj i tutaj. Na youtube jest też bardzo dużo biografii Lucasa, ja oglądałam tę.

#historieriley (tag do obserwowania lub czarnolistowania) #ciekawostki #kryminalne pokaż całość 

odpowiedzi (126)

Reklamy Google



Drogi Wykopowiczuw załączonym linku do Polityki Prywatności przypominamy podstawowe informacje z zakresu przetwarzania danych osobowych dostarczanych przez Ciebie podczas korzystania z naszego serwisu. Zamykając ten komunikat (klikając w przycisk “X”), potwierdzasz, że przyjąłeś do wiadomości wskazane w nim działania.Polityka plików cookiesStrona korzysta z plików cookies w celu realizacji usług i zgodnie z Polityką Plików Cookies. Możesz określić warunki przechowywania lub dostępu do plików cookies w Twojej przeglądarce.Wikipedia might not always be the most accurate source of information out there, but it is one of those things that I’m constantly thankful is around. You can actually ensure that the site is always there for you, even when you don’t have a web connection, by downloading it in its entirety.We wrote about a way to do this with an open-source app called XOWA last year, but the process is actually even easier.Wikipedia creates a download of its database on a regular basis that is literally just sitting there for you to download it. The site file is available to anyone who wants it, and it can be used for “mirroring, personal use, informal backups, offline use, or database queries.”Right now the whole file is 14GB of data compressed, or 58GB uncompressed, well within the confines of USB stick capacities. All you have to do is go to this site and download it, saving it to the USB Drive of your choice (I recommend a nice Yoda one).It’s one of those things you’re not sure you’re going to need until you do, but when the internet as we know it ends (or you’re just traveling without WiFi), and you really need to know how many episodes of The Golden Girls there were (180), you’ll be happy you have tucked away.AdvertisementEmily is a freelance writer based in San Francisco.