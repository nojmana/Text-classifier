Informacja o plikach cookieNa stronie, jak również w systemie wyświetlającym reklamy, wykorzystujemy pliki cookie. Dzięki temu możemy analizować,
        z jakich materiałów dostępnych w naszym serwisie korzystają nasi Czytelnicy, jakie są ich preferencje. Pozwala nam to udoskonalać portal.
        Jeżeli się na to nie zgadzasz, możesz w każdej chwili zmienić ustawienia swojej przeglądarki.Piątka z Cambridge. Anglicy w służbie NKWDSiatka szpiegowska z Cambridge była nazywana najlepszym zespołem agenturalnym stworzonym przez Moskwę. Składał się on z ludzi, którzy nie mieli nic wspólnego z powszechnym wizerunkiem szpiega. Pewnie dlatego byli tak diablo skuteczni.Opowieść o historii wywiadów i tajnych wojnach szpiegów zawsze sprawiała badaczom pewną trudność. Nic dziwnego, bo dostępnych dokumentów jest mało, zazwyczaj są niekompletne, a ich autentyczność z natury rzeczy budzi daleko idące wątpliwości. Ba, nawet oficjalne późniejsze doniesienia prasowe trzeba traktować sceptycznie jako ewentualne kontrolowane przecieki i propagandę służb. Paradoksalnie najpełniejszy obraz pracy szpiegów dają oni sami. Obszerne opowieści byłych agentów, którzy, zdradziwszy swoich wcześniejszych mocodawców, postanawiają dorobić do emerytury, wydając poczytne książki zdradzające szczegóły ich zawodu, są ważnym materiałem dla historyków. W przypadku słynnej piątki z Cambridge tymi ludźmi byli Jurij Modin, jeden z ich oficerów prowadzących, oraz Oleg Gordiewski – najważniejszy może podwójny agent na usługach Zachodu w całej historii zimnej wojny. Ich relacji oczywiście nie można traktować jako bezstronnych i brać w całości na wiarę. Z tych wszystkich ułomnych źródeł wyłania się jednak dość wyraźny obraz pięciu nieprawdopodobnych bohaterów Związku Radzieckiego i tytanicznej pracy, jaką wykonali w służbie światowej rewolucji.   Członkowie siatki według ruchu wskazówek zegara: Anthony Blunt, Guy Burgess, Donald Maclean i Harold Philby  Historia piątki z Cambridge jest wyjątkowa. Ci ludzie nie pracowali na rzecz ZSRR dla pieniędzy czy z powodu szantażu, nie zostali również zmanipulowani czy oszukani. Naprawdę wierzyli w to, że dyktatura proletariatu jest przyszłością. Ich nieformalny przywódca Guy Burgess był w ZSRR przed wybuchem drugiej wojny światowej i choć przyznał, że nie wszystko w tym kraju wyglądało tak pięknie, jak to sobie wyobrażał, jego wiara w komunizm i specjalną rolę Sowietów w budowaniu porządku nowego wspaniałego świata pozostała niezachwiana. Takie przekonania nie były niczym niezwykłym wśród elit starych demokracji. Wobec problemów, które w świecie kapitalistycznym wywołał wielki kryzys, przekonanie, że przyszłość należy do jednego z dwóch wielkich systemów totalitarnych – faszyzmu bądź komunizmu – mogło uchodzić za racjonalne. Niemal odruchowy sprzeciw wobec faszyzmu był m.in. pierwszym krokiem na drodze piątki z Cambridge do radzieckiego wywiadu.Andrew Lownie – „Anglik Stalina. Szpiegowska historia wszech czasów!” – recenzja W formowaniu szpiegowskiej siatki z Cambridge niemałą rolę grała też radziecka propaganda. W tej kwestii jednym z najskuteczniejszych agentów był Willi Münzenberg, który stworzył m.in. Światowy Komitet Pomocy Ofiarom Niemieckiego Faszyzmu. W jego działalność jeśli nie zaangażował się, to na pewno ją popierał, sam Albert Einstein oraz kilku dość wpływowych polityków angielskich. Münzenberg zorganizował również na Wyspach odwrócony proces lipski w sprawie podpalenia Reichstagu, gdzie w roli oskarżonych występowali naziści, oczywiści in absentia. Wzbudziło to pewne zainteresowanie brytyjskich mediów.   John Cairncross  Dla wielu młodych (i nie tylko) ludzi działalność na rzecz rozwoju światowego komunizmu nie była niczym wstydliwym. Ta ideologia była dla nich szansą na trwały pokój i sprawiedliwość społeczną. Radzieccy agenci, z którymi spotykali się Burgess i spółka, nie przypominali ani brutalnych katów dokonujących czystek klasowych, ani typowych szpiegów znanych z sensacyjnych filmów. Byli raczej, jak Theodore Maly, dawny ksiądz i oficer radzieckiego wywiadu, wesołymi kompanami, którzy powoli wciągali do współpracy idealistycznie nastawionych młodych ludzi. Początki były więc niewinne. Choć może nie w przypadku Philby’ego.Sowieci już niemal na początku wyznaczyli „Kimowi” zadanie nad wyraz ambitne – zamordowanie generała Franco. Na szczęście dla przyszłości całej piątki czystki, jakie dotknęły aparatu wywiadowczego ZSRR, oraz chimeryczna postawa Stalina spowodowały, że plan zamachu został zarzucony. W stosunku do całej reszty INO NKWD (wywiad) zdecydowało się na tzw. długą grę. W przeddzień drugiej wojny światowej wszyscy otrzymali zadanie przeniknięcia do administracji państwowej lub dotarcia w inny sposób do brytyjskich decydentów. Pierwszemu udało się Macleanowi, który otrzymał angaż w Foreign Office. Jest to o tyle interesujące, że jako jedyny z piątki był on znanym brytyjskim służbom dawnym członkiem partii komunistycznej do której wstąpił na studiach. Na pytanie komisji o swoje aktualne poglądy odpowiedział, że nie wyzbył się wcześniejszych przekonań i absolutnie nie usiłował zaprzeczać przeszłości. Mimo to został przyjęty.Tekst ma więcej niż jedną stronę. Przejdź do pozostałych poniżej. 

Strony:
1
2
3


          A kto byl piaty z    piatki  Cambridge ...?      
      Redaktor naczelny portalu „Mówią Wieki w sieci”Prawa zastrzeżone – ten materiał jest chroniony przez przepisy prawa autorskiego.Kopiowanie, przedrukowywanie (poza dozwolonymi prawnie wyjątkami) wyłącznie za zgodą redakcji: redakcja@histmag.org
              Twój komentarz trafił do moderacji serwisu. Opublikujemy go po zatwierdzeniu go przez moderatora. Jeśli chcesz, by Twoje komentarze były publikowane bez oczekiwania na moderację, ZOSTAŃ NASZYM PATRONEM!

      Michał Świgoń
      PROMOHISTORIA
    
      ul. Koźmiana 2/89
    
      01-606 Warszawa
    
      telefon: 692 929 681
    
m.swigon@histmag.org

      NIP 626-281-54-56
    
      Numer konta: PL 33 1140 2004 0000 3802 7410 0716
    
      Maciej Zaremba
    
      redaktor naczelny
    
redakcja@histmag.org

      telefon: 602 212 031
    
Sami o sobie

Skład redakcji

Wesprzyj nas!

Dołącz do nas

Jak uzyskać patronat?

Regulamin serwisu Histmag.org

Polityka prywatności

Regulamin publikacji

Regulamin konkursów

Regulamin sklepu

Oferta reklamowa

Nasze konkursy
