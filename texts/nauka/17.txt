Będzie trochę o matematyce, ale jeżeli tylko poradzicie sobie z pierwszym, wyliczankowym akapitem, zaraz zrobi się prosto. Skończymy zaś w nieoczekiwanym miejscu, które ucieszy (zasmuci?) socjologów: wśród liczb, zupełnie jak wśród ludzi, istnieją spore nierówności, i nie mówimy tu bynajmniej o znakach > i <.Bardzo lubię definicję królowej nauk: to nauka o ilości, strukturze, przestrzeni oraz zmianie. Celniej i prościej się nie da. A jakież bogactwo odnajdziemy za tymi czterema słowami! Niepozorna fasada zwięzłego objaśnienia skrywa wszak i liczby (od naturalnych po kardynalne), i zbiory, i funkcje, i algebrę (szkolną oraz prawdziwą), i chłodną logikę matematyczną, i geometrię zwiniętą w topologię, i surowy rachunek różniczkowy, i zagadkowe prawdopodobieństwo, i pragmatyczną fizykę matematyczną, i cuda pokroju teorii kategorii oraz teorii grafów, i tak dalej, i tym podobne.Gaussem a prawdą, definicyjna fasada jest… fasadowa. Łatwo ją usunąć, stwierdziwszy, że pojęcie „matematyka” nie posiada w gruncie rzeczy uzgodnionej definicji. Istnieje jednak pewien słup, który łączy wszystkie tematyczne piętra: niezależnie od specjalizacji matematycy poszukują schematów i zależności1.Na przykład w arytmetyce najprostszy możliwy schemat wygląda tak:1, 2, 3, 4, 5, 6, 7, …,i możemy podsumować go komendą „zwiększ o jeden!”. Pomimo swojej banalności odgrywa ważną rolę w dydaktyce, tak na poziomie przedszkola jak i podczas wprowadzania studentów w tajniki rachunku lambda.Inny, ciekawszy schemat jawi się tak:1, 4, 9, 16, 25, 36, ….Ogłasza wszem i wobec, że należy „pomnożyć przez siebie”. Posiada nieskończenie wielu kuzynów („pomnożyć przez siebie trzy razy”, „pomnożyć przez siebie cztery razy”, itd.).Liczby kwadratowe są eleganckie – chociaż nie piękne. Jednak liczbowych schematów wyróżniających się ponadprzeciętną urodą długo szukać nie będziemy. Kanoniczny przykład to:1, 1, 2, 3, 5, 8, 13, 21, 34, …,który sprowadza się do zasady „dodaj dwie poprzednie do siebie”. Gdzie tu piękno? spytają dyletanci. Ano, powyższy wzorzec to ciąg Fibonacciego. Złoty podział i złota spirala, mówi to panu coś, panie Ferdku?A teraz wznieśmy się na metapoziom i wyobraźmy sobie, że skatalogowano wszystkie znane liczbowe schematy – czyli, krótko mówiąc, wszystkie ciągi opisujące jakąś zależność. Wyobraźmy sobie następnie, że ktoś cały ten zbiór przemielił programem komputerowym i wyliczył „popularność” każdej liczby, to znaczy sprawdził, w ilu różnych ciągach występuje. Ustalilibyśmy tym sposobem stopień uwikłania poszczególnych liczb w matematyczne zależności; wprowadzilibyśmy podział na liczby mniej i bardziej popularne.Wyobrażać sobie tych rzeczy w zasadzie nie musimy. Od dawna istnieje imponująca Internetowa Encyklopedia Ciągów Liczbowych (OEIS). Korzystają z niej ochoczo matematycy próbujący zidentyfikować schematy, na których fragmenty natknęli się w trakcie swoich dociekań. Natomiast jej statystycznego podsumowania dokonał dziesięć lat Philippe Guglielmetti, rzekomo matematyk-amator, który natknął się… czyżby na szczelinę w rzeczywistości?Powyższy diagram opisuje 10 000 pierwszych liczb całkowitych. Oś rzędnych (pionowa) określa, ile razy dana liczba występuje w schematach zgromadzonych w OEIS. Oś rzędnych jest ponadto logarytmiczna, co oznacza, że liczby, które zajmują na niej względnie wysoką pozycję, plasują się tak naprawdę bardzo wysoko.Widzimy, że nakreślony wykres opada szybko w dół. Czyli: Im liczba większa, w tym mniejszej ilości schematów się pojawia (z grubsza rzecz biorąc, bo na całej długości osi odciętych zdarzają się wyjątki).Sama tendencja wyda się na pierwszy rzut oka nieco zaskakująca. Ja na przykład odruchowo oczekiwałem, że wszystkie liczby są stworzone równymi. Na drugi i trzeci rzut oka opad diagramu staje się jednak intuicyjnie zrozumiały. Im liczba mniejsza, tym zwyczajniejsza, bo arytmetycznie bardziej fundamentalna. A rzeczy proste występują wokół nas częściej niż skomplikowane. Czy kogoś zdziwi to, że poczciwa piętnastka jest rozchwytywana, zaś egzotyczna 8795 pojawia się na matematycznych salonach nader rzadko?Gdyby chodziło tylko o tę prostą zależność wśród zależności – że duże liczby pojawiają się rzadziej – powyższa notka by nie powstała. Ale. W wykresie dostrzeżemy podejrzane zjawisko. W gąszczu regularnie obniżających pułap punktów kryje się wcale regularna przerwa, prześwit, który dla uczczenia założyciela OEIS nazwany został prześwitem Sloane’a (Sloane’s gap). O co chodzi? To trochę tak, jakbyś wypytał swoich stu szczerych do bólu znajomych o miesięczne dochody i usłyszał, że prawie połowa zarabia 4000 złotych lub mniej, a druga prawie-połowa 6000 złotych lub więcej – lecz prawie nikt nie zarabia w przedziale od czterech do sześciu kawałków. Możliwe? Owszem. Przypadek? Niemożliwe. Coś nie tak z tymi pensjami.Wygląda więc na to, że liczby w analogiczny sposób dzielą się na dwie kasty: interesujące, poniekąd elitarne (umiejscowione powyżej prześwitu) oraz nudne, biedne (poniżej prześwitu). Liczby okazują się być trochę jak Ekwador. Klasa średnia zanikła.Jak brzmi wyjaśnienie tego fenomenu? Czy kryje się tutaj jakaś sięgająca fundamentów matematycznej struktury reguła?Niestety nie. To ludzie liczbom zgotowali taki los. Panowie Nicolas Gauvrit, Jean-Paul Delahaye i Hector Zenil tłumaczą prześwit Sloane’a jako artefakt psychologiczny. Otóż OEIS nie jest bynajmniej obiektywnym, absolutnym, danym nam przez Boga zestawem wszystkich istniejących matematycznych schematów. To jedynie konstrukt społeczny stworzony przez matematyków. A matematyków nie interesują wszystkie właściwości liczbowe w równym stopniu. W swoich badaniach skupiają się na niektórych z nich. Dokładnie których – nieistotne. Jednakże ów dobór skutkuje zaburzeniem symetrii, która prowadzi z kolei do powstania rzeczonego prześwitu.Liczby mają więc przynajmniej jedną rzecz wspólną z ludźmi: Te źle urodzone też zderzą się prędzej czy później ze szklanym sufitem.____________________
1 W polszczyźnie brak celnego odpowiednika dla angielskiego „pattern”. W pozamatematycznych okolicznościach najbezpieczniej chyba używać słowa „wzór”, lecz w naukach ścisłych wzór-jako-schemat miesza się ze wzorem-jako-formułą. Będę więc używał zamiennie określeń „wzorzec” oraz „schemat”. Autorką zdjęcia w nagłówku jest KimManleyOrt (Flickr, CC).„Czy kogoś zdziwi to, że poczciwa piętnastka jest rozchwytywana, zaś egzotyczna 8795 pojawia się na matematycznych salonach nader rzadko?”
A to nie miały być liczby pierwsze? Wiem, że to tylko przykład ale można było użyć liczb pierwszych :P[…] „opisuje 10 000 pierwszych liczb”, a nie opisuje 10 000 liczb pierwszych. 10 000 pierwszych liczb to 0,1,2,3,4,5 … 10 000.Dodatkowo, w zasadzie to 10 001 bo uwzględniono 0 :)Gdzieś od 6000 zaczyna się matrixWprowadź swoje dane lub kliknij jedną z tych ikon, aby się zalogować:

			Komentujesz korzystając z konta WordPress.com.			
				( Wyloguj / 
				Zmień )
			



			Komentujesz korzystając z konta Google+.			
				( Wyloguj / 
				Zmień )
			



			Komentujesz korzystając z konta Twitter.			
				( Wyloguj / 
				Zmień )
			



			Komentujesz korzystając z konta Facebook.			
				( Wyloguj / 
				Zmień )
			

Connecting to %s Powiadamiaj mnie o nowych komentarzach poprzez e-mail. Powiadamiaj mnie o nowych wpisach poprzez e-mail. 

Niektóre linki opatrzone są króciutkim opisem. Przytrzymaj kursor nad odnośnikiem.Wszystkie kategorie notek znajdują się w górnej belce.Chmura obok pokazuje tylko część z nich.Wpisz swój adres mailowy, by otrzymywać powiadomienia o nowych notkach





 
Warszawa, 1932 r. Od lewej: Bronisława Dłuska, siostra Marii, ambasador Francji w Polsce Jules Laroche, Maria Skłodowska-Curie, dr Franciszek Łukaszczyk, pierwszy dyrektor Instytutu Radowego w Warszawie oraz prof. Claude Regaud, dyrektor Instytutu Radowego w Paryżu.Maria i Pierre Curie w laboratoriumW kwietniu 1930 r. Maria Skłodowska-Curie dostała fakturę z firmy Union Miniere du Haut Katanga. Belgijskie przedsiębiorstwo było właścicielem kopalni uranu w Kongu i producentem radu – promieniotwórczego pierwiastka, który Polka odkryła 32 lata wcześniej, dostając za to dwie Nagrody Nobla. Przez ten czas rad zrobił nieprawdopodobną karierę jako preparat do leczenia raka. Skłodowska pragnęła, by jednym z liderów radioterapii stała się Polska. Dla niej właśnie przeznaczony był zakupiony w UMHK surowiec.Już w listopadzie 1921 r. noblistka napisała list do dobrego znajomego Ignacego Paderewskiego. Proponowała stworzenie w Warszawie Instytutu Radowego – placówki leczniczo-badawczej na wzór paryskiego Institut du Radium. Kierowała nim od 12 lat i właśnie uruchamiała oddział szpitalny. Obiecywała zdobycie radu i przeszkolenie personelu warszawskiego ośrodka.Zrujnowane wojnami państwo nie było jednak w stanie wygospodarować środków na tak ambitne – w skali światowej – przedsięwzięcie. Ogłoszono więc publiczną zbiórkę, a okazją stała się 25. rocznica odkrycia radu. Motorem akcji została starsza siostra Marii, lekarka Bronisława Dłuska. Udało się zebrać prawie 2 mln zł, a działkę przy ul. Wawelskiej pod budowę Instytutu Radowego podarował Uniwersytet Warszawski.W czerwcu 1925 r. Maria Skłodowska-Curie mogła wmurować kamień węgielny. Trzy lata później rozpoczęto poszukiwania kandydata na szefa oddziału klinicznego. Wybór – upoważnionej do tego przez siostrę – Bronisławy Dłuskiej padł na Franciszka Łukaszczyka, 31-letniego lekarza z Kliniki Chorób Wewnętrznych Uniwersytetu Jagiellońskiego. Został wysłany na staż do Paryża pod opiekę noblistki, a potem do placówek w Berlinie, Hamburgu i Sztokholmie. Tymczasem Skłodowska-Curie zajęła się zdobywaniem funduszy na rad.Może się to wydawać paradoksem, ale odkrywczyni radu miała do dyspozycji bardzo niewiele tego pierwiastka. Państwo Curie nie opatentowali metody jego pozyskiwania, wielkie pieniądze z produkcji zaczęły więc czerpać koncerny takie jak UMHK. Cena była kosmiczna. Za gram trzeba było zapłacić 100 tys. dol. (równowartość obecnych 20 mln). Nawet po rad dla paryskiego instytutu noblistka musiała wyruszyć w 1921 r. do Ameryki, by reklamować tam publiczną zbiórkę, zorganizowaną przez dziennikarkę Missy Maloney.Osiem lat później powtórzyła podróż, by zdobyć rad dla Warszawy. Efektem była faktura od UMHK na kwotę 51 600 dol. za 833,33 mg radu. Koncern nie tylko obniżył cenę specjalnie dla niej, ale też – w podziękowaniu za wieloletnią współpracę – dołożył gratis prawie 200 mg pierwiastka. W 1932 r. z okazji otwarcia Instytutu Radowego w Warszawie Skłodowska-Curie mogła przekazać 1,033 g radu w postaci 166 ładunków do naświetlań komórek nowotworowych na ręce dyr. Łukaszczyka. Wartość prezentu, oznaczonego symbolem RMS (Rad Marii Skłodowskiej), wynosiła pół miliona ówczesnych złotych.Instytut działał prężnie, chociaż pracownię fizyczną (laboratorium naukowe) uruchomiono dopiero po śmierci noblistki. Po początkowej nieufności wobec radioterapii liczba pacjentów zaczęła szybko rosnąć. W latach 1933–38 dokupiono 533 mg radu, oznaczając go jako MSC (Maria Skłodowska-Curie). Instytut nie był jednak jedynym właścicielem tego pierwiastka w Polsce. Rad posiadały stowarzyszenia zwalczania raka z Warszawy, Łodzi i Wilna, szpital miejski w Cieszynie i kilku lekarzy. Latem 1939 r., gdy wojna wisiała w powietrzu, stało się oczywiste, że znajdujący się w Polsce rad będzie jednym z celów poszukiwań niemieckiego wywiadu.25 sierpnia do instytutu dotarł dr Jan Kubica, by przekazać w depozyt rad z cieszyńskiego szpitala – 320 mg. Tymczasem personel otrzymał karty mobilizacyjne. Na początku września Franciszek Łukaszczyk wywiózł cały zdeponowany w instytucie zapas radu. 1,886 g radioaktywnego pierwiastka zakopał na podwarszawskiej działce konsultanta instytutu Dionizego Zuberiera. Wyprawa, w czasie której musiał przeprawić się przez Wisłę, zajęła mu dobę.Mobilizacja objęła również Franciszka Łukaszczyka. Na początku października wrócił jednak zdobytą gdzieś furmanką. Dyrektor nie zamierzał rezygnować z radioterapii w okupowanej Warszawie. Niedługo po powrocie przywiózł do instytutu ze skrytki 720 mg radu: cały z Cieszyna i 400 mg MSC. Reszta, w tym cały rad od Skłodowskiej-Curie, pozostała w ukryciu.Filmowa premiera to dowód na stałą obecność Marii Skłodowskiej-Curie w kulturze popularnej. Była w...
					Do polskich korzeni przyznaje się ponad 200 tys. mieszkańców Teksasu. Wielu z nich to potomkowie najstarszych śląskich emigrantów.
				
					Fatalny w skutkach tzw. kryzys weekendowy sprzed 80 lat do dziś pozostaje wydarzeniem pełnym zagadek.
				
					Nagrody Historyczne POLITYKI to najstarsza w Polsce nagroda przyznawana publikacjom o tematyce dotyczącej najnowszej historii Polski.
				
					Kolejna edycja Nagród Historycznych rozstrzygnięta
				
					Trwający do dziś i brzemienny w skutki polityczne podział Korei, podobnie jak Niemiec, był wynikiem najpierw współpracy, a potem konfrontacji dwóch triumfatorów drugiej wojny światowej – USA i ZSRR.
				
					Zmarły przed 200 laty Jan Henryk Dąbrowski, przywoływany dobitnie w refrenie polskiego hymnu, był po matce Niemcem. Jego losy i życiowe wybory słabo przystają do etnicznej wizji dziejów.
				 Ta strona do poprawnego działania wymaga włączenia mechanizmu "ciasteczek" w przeglądarce. 