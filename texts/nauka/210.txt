Badacze z Uniwersytetu Thomasa Jeffersona chcą stworzyć największą na świecie bazę danych pacjentów, którzy korzystają z medycznej marihuany. Docelowa ma zawierać informacje od ponad 100 000 osób.Naukowcy przewidują, że ogólnokrajowy projekt pod nazwą MMJ.org rozpocznie się “na dniach” i będzie realizowany do końca 2018 roku. Głównymi adresatami całego przedsięwzięcia będą pacjenci mieszkający w tych stanach USA, które zalegalizowały użycie marihuany. Za rekrutację chętnych będą odpowiedzialne przychodnie lekarskie, a także indywidualni pracownicy ochrony zdrowia, w tym głównie lekarze.Jak powiedział Charles Pollack, dyrektor Lambert Center for Study of Medicinal Cannabis and Hemp na Uniwersytecie Jeffersona, „w samych tylko Stanach Zjednoczonych miliony pacjentów korzysta z medycznej marihuany. Zdajemy sobie sprawę z tego, że nie wszyscy będą chcieli wziąć udział w tym projekcie, niemniej jednak naszym celem jest zebranie danych od 100 000 pacjentów. Taka ilość pozwoli na rzetelną ocenę skuteczności stosowania medycznej marihuany w konkretnych schorzeniach.”- dodaje Pollack. Lambert Center for Study of Medicinal Cannabis and Hemp nawiązało ścisłą współpracę z bostońskim startupem ioVita, który stworzył internetową platformę do rejestracji pacjentów. W ramach uczestnictwa w projekcie, ochotnicy będą musieli na bieżąco uzupełniać dane dotyczące ich schorzenia, stosowanych produktów na bazie konopi oraz postępów terapii."Pacjenci mogą sami decydować, co chcą zrobić z wprowadzonymi danymi. Z jednej strony mogą indywidualnie śledzić historię choroby, z drugiej, nic nie stoi na przeszkodzie, aby udostępnić ją akredytowanym naukowcom. Inna opcja przewiduje, że pacjenci będą mogli  dzielić się informacjami z zespołami opieki zdrowotnej lub z innymi chorymi na to samo schorzenie”- precyzuje Alex Frost, założyciel firmy ioVita.W powodzenie całego przedsięwzięcia głęboko wierzy Marcus Bachhuber, nowojorski lekarz, a jednocześnie ekspert naukowy, zajmujący się konopiami indyjskimi w Albert Einstein College of Medicine. Na podstawie ankiet przeprowadzanych przez Bachhubera wynika, że 85%  pacjentów korzystających z medycznej marihuany w Nowym Jorku "na pewno lub prawdopodobnie " wzięłoby udział w projekcie, gdyby tylko pojawiła się propozycja uczestnictwa. Jak podkreśla naukowiec, pacjenci są bardzo entuzjastycznie nastawieni do dzielenia się informacjami nt. stosowania medycznej marihuany, ponieważ zdają sobie sprawę z tego, że ten rodzaj terapii wciąż pozostaje bardzo innowacyjną metodą leczenia niektórych schorzeń. Bachhuber dodaje, że tak stworzona baza danych pacjentów byłaby największą, jaką zna. Wcześniej tworzono już podobne projekty, choć na mniejszą skalę i dotyczyły one stosowania konopnych produktów tylko w ściśle określonych schorzeniach. Kanadyjski badacz Philippe Lucas zebrał informacje od 2032 pacjentów w ramach badania obserwacyjnego. Pierwsze wyniki będą raportować na temat skuteczności konopnych produktów w walce z migreną i bólem głowy. Inny projekt badawczy, realizowany tym razem w stanie Pensylwania, ma rozpocząć się na początku przyszłego roku i będzie działać na podobnej zasadzie, gromadząc dane od pacjentów stosujących medyczną  marihuanę.Jak podkreśla Alex Frost z firmy ioVita, takie przedsięwzięcia są niezbędne, ponieważ pacjenci często eksperymentują na sobie, stosując konopne produkty. W przypadku konkretnych schorzeń, zalecane są określone szczepy konopi i odpowiednie dawki kannabinoidów, choć nie ma formalnie zatwierdzonych wytycznych dotyczących ich stosowania. Informacje przekazywane przez pacjentów stanowią więc prawdziwą skarbnicę wiedzy, choć należy je poddać wnikliwej ocenie ekspertów- lekarzy i naukowców”- dodaje Frost.Nie pozostaje nam nic innego jak trzymać kciuki za powodzenie tego projektu.