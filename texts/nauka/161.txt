6 czerwca 1944 roku rozpoczęło się lądowanie wojsk alianckich w Normandii, największa operacja desantowa w historii wojen. W rocznicę tych wydarzeń przypominamy wywiad z 2014 roku.Rz: Dziś przypada rocznica tzw. D-Day, czyli lądowania aliantów w Normandii. To była największa operacja desantowa w historii, tylko pierwszego dnia przez kanał La Manche przerzucono 150 tys. żołnierzy. Jednak alianci próbowali już wcześniej lądować w Normandii w mieście Dieppe w sierpniu 1942 roku. Dlaczego wtedy się nie udało?Płk Juliusz S. Tym: Podczas desantu, znanego jako rajd na Dieppe, alianci chcieli się przekonać, jak silne są niemieckie fortyfikacje tzw. wału atlantyckiego. Tamto lądowanie unaoczniło dowództwu, jak trudna będzie duża operacja desantowa na plażę, która jest dobrze przygotowana do obrony, zabezpieczona fortyfikacjami i zaporami minowymi. Wyciągnięto z tego wniosek, że w przypadku kolejnej operacji najważniejsze będzie uzyskanie efektu zaskoczenia.Czy udało się to 6 czerwca 1944 roku?Hitler cały czas był przekonany, że desant w Normandii jest operacją jedynie maskującą, pomocniczą dla prawdziwego lądowania, które alianci planują przeprowadzić przez Cieśninę Kaletańską. To najwęższe miejsce kanału La Manche i alianci cały czas podtrzymywali u Niemców przekonanie, że właśnie tam zaatakują.Jak udało im się oszukać Niemców?Poprzez pewien fortel wojenny. W południowo-wschodniej Anglii setki radiostacji prowadziły ożywioną korespondencję, która wprowadzała wroga w błąd. Hitler uwierzył, że po drugiej stronie cieśniny na główną operację desantową oczekuje potężna armia, dlatego popełnił kardynalny błąd i w czerwcu 1944 roku nie uruchomił na czas dywizji pancernych, które czekały we Francji oczywiście na lądowanie aliantów.Niemcy dali się zaskoczyć, a straty aliantów i tak wydają się olbrzymie. Zginęło kilkanaście tysięcy żołnierzy.Hitler dał się zaskoczyć na szczeblu strategicznym i operacyjnym, ale bezpośrednio na normandzkich plażach z tym zaskoczeniem było już różnie. Pamiętajmy, że jednostki, które na nich się znajdowały, przez wiele miesięcy przygotowywały się właśnie do odpierania desantu morskiego i powietrznego. Najmniej zaskoczeni byli Niemcy na plaży o kryptonimie „Omaha", na której zginęło bardzo wielu Amerykanów. Jednak końcowe straty i tak były mniejsze niż generał Dwight Eisenhower zakładał przed operacją.
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo