Triklosan to składnik wielu kosmetyków codziennego użytku. Według amerykańskich naukowców może szkodzić zdrowiu (Fot. Shutterstock.com)Triklosan to organiczny związek chemiczny, który jest często spotykanym składnikiem wielu produktów codziennego użytku. Producenci dodają go do past do zębów, dezodorantów, mydeł do rąk, żeli pod prysznic i wielu innych kosmetyków o działaniu antybakteryjnym. Występuje też w składzie przyborów kuchennych, a nawet niektórych zabawek.Skąd ta popularność triklosanu? Ma właściwości przeciwgrzybicze oraz bakteriobójcze i z tego względu stosuje się go również w szpitalach.Badania przeprowadzone przez pracowników laboratorium Zhang Lab (University of Massachusetts Amherst) we współpracy z naukowcami z 13 innych uniwersytetów sugerują jednak, że ma on także swoją "ciemniejszą stronę".Z testów wynika bowiem, że triklosan przyczynia się do zaognienia nieswoistego zapalenia jelit, a także może przyczyniać się do rozwoju raka jelita grubego. Dlaczego? Bo zmienia mikrobiom, czyli bakterie, wirusy, grzyby i archeony (jednokomórkowe organizmy, których nauka przez długi czas nie odróżniała od bakterii), które zamieszkują wnętrze naszych jelit.Brzmi poważnie? Na razie nie ma jeszcze powodów do paniki, bo naukowcy ocenili szkodliwość triklosanu w eksperymentach przeprowadzonych na myszach, a nie ludziach. Oni sami traktują jednak swoje odkrycie na tyle poważnie, że już apelują do władz i organizacji zdrowotnych o wprowadzenie nowych regulacji odnośnie stosowania tego środka w produktach codziennego użytku.Z ich badań mimo wszystko wyłania się dość niepokojący obraz wpływu triklosanu na organizm ssaków. Najpierw eksperci przetestowali go na "normalnych, zdrowych myszach". Okazało się, że u takich gryzoni ten związek chemiczny wywołał niewielkie nieswoiste zapalenie jelita.U myszy, które już cierpiały z powodu tego schorzenia, ich stan wyraźnie się pogorszył. Oprócz tego związek przyspieszył rozwój wrzodziejącego zapalenia jelita grubego u cierpiących z jego powodu gryzoni, a także rozwój guzów u tych z rakiem jelita grubego. U jednej z mysich grup kontrolnych substancja doprowadziła do szybszej śmierci.Naukowcy zaznaczają, że podawali myszom triklosan w jedzeniu w niewielkim stężeniu - takim, które można wykryć w osoczu człowieka stosującego produkty z tym związkiem.Specjaliści nie tylko wykazali, że triklosan ma fatalny wpływ na zdrowie jelit. Ustalili także, dlaczego tak się dzieje. Jest on substancją o działaniu bakteriobójczym, co niestety przekłada się również na to, że zabija dobroczynne mikroby w jelitach (m.in. te z gatunku Bifidobacterium). Co gorsza, zmniejsza nie tylko ich ilość, ale też zróżnicowanie całej flory. To zaś prowadzi do zaognienia istniejących stanów zapalnych i pogorszenia stanów chorobowych jelit.Naukowcy, na podstawie wyników swoich badań postulują teraz o ich przeprowadzenie z udziałem ludzi i jak najszybsze zrewidowanie obecnie obowiązujących praw dopuszczających triclosan do użytku w kosmetyce.To ważne odkrycie, którego nie należy lekceważyć, bo współczesna medycyna zaczyna postrzegać jelita jako jeden z najważniejszych organów w ludzkim ciele (bywają nazywane drugim mózgiem). Naukowcy nie mają już wątpliwości, że mikroflora jelitowa ma kluczowy wpływ na naszą odporność, przemianę materii czy skłonność do tycia, a nawet ryzyko wystąpienia depresji, chorób autoimmunologicznych i nowotworowych.CZYTAJ WIĘCEJ >> Mikroflora jelitowa nami rządzi. Czy przeszczep kału to przyszłość medycyny? Zobacz też:
			
			  beton44
			
			

			Oceniono 27 razy

                              23
			





                        
                          
                          
                            Zawsze uważałem żeby się nie myć za często - i jak się okazuje mam rację !!!
                          
                        
                      
Pokaż odpowiedzi (1)Odpowiedz
			
			  drugi-antek
			
			

			Oceniono 22 razy

                              22
			





                        
                          
                          
                            Wsród past tylko Colgate Total ma ten składnik. I to tylko w Europie, w USA jest zakazany.
                          
                        
                      Odpowiedz
			
			  ela-007
			
			

			Oceniono 18 razy

                              14
			





                        
                          
                          
                            Stara prawda, że częste mycie skraca życie zostaje podbudowana nowymi treściami. Oj, firmy kosmetyczne nie będą zadowolone.
                          
                        
                      Odpowiedz
			
			  kuserek
			
			

			Oceniono 8 razy

                              8
			





                        
                          
                          
                            Ciekawa sprawa, wygląda na to że powszechne maści antygrzybicze niszcza jelita.
                          
                        
                      
Pokaż odpowiedzi (1)Odpowiedz
			
			  alberto_srapovoli
			
			

			Oceniono 7 razy

                              7
			





                        
                          
                          
                            Ale jak myszy myja zeby, to ten caly triklosan ma potem u nich blizej do jelita, niz u czlowieka.
                          
                        
                      Odpowiedz
			
			  koenzymq10
			
			

			Oceniono 8 razy

                              6
			





                        
                          
                          
                            Kliencie, pamiętaj, nie żryj mydła ani pasty do zębów!
                          
                        
                      Odpowiedz
			
			  szaja25
			
			

			Oceniono 4 razy

                              4
			





                        
                          
                          
                            Jeżeli chodzi o pasty do zębów, to pan prezes o raka i jelita może być spokojny.
                          
                        
                      Odpowiedz
			
			  makenai1
			
			

			Oceniono 14 razy

                              4
			





                        
                          
                          
                            Tak samo działa glifosat z roundupu przecież. A wszystko nim leją
                          
                        
                      Odpowiedz
			
			  kocurimysza
			
			

			Oceniono 2 razy

                              2
			





                        
                          
                          
                            A CO LUB JAKIE RZECZY JESZCZE NIE SZKODZA NASZEMU ZDROWIU ?. I CZY PISY JAKO PARTIA  TEZ JEST ZARAZLIWA I JAK SIE JA LECZY ?.
                          
                        
                      OdpowiedzAby ocenić zaloguj się lub zarejestrujX