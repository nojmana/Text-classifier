Sztuczna inteligencja cały czas się rozwija i docelowo ma zastąpić pracę ludzi w wielu obszarach rynku. Jej przewagą niewątpliwe może być szybkość działania i większa precyzja.Pojawiła się nowa dziedzina, w której sztuczna inteligencja może być lepsza od człowieka. Jest nią prawo, a dokładnie obszar kontroli umów poufności, czyli NDA (z ang. non-disclosure agreement). Odpowiednio ułożony algorytm potrafi szybciej i skuteczniej skontrolować tysiące takich umów zawieranych w działach prawnych największych firm na świecie.W badaniu wzięło udział 20 prawników przeciwko programowi LawGeex. Głównym zadaniem była kontrola i ewentualnie późniejsza akceptacja 5 umów NDA. Testy trwały dwa miesiące. Okazało się, że średnia dokładność i precyzja wykonania zadania przez LawGeex wynosi 94% podczas gdy skuteczność prawników sięgnęła 85%.Co więcej, wyniki są powalające jeżeli chodzi o szybkość wykonania zadania. W tej kategorii zwykły człowiek nie ma szans z maszyną. Zespół prawników potrzebował średnio 92 minut na skontrolowanie wszystkich umów, a sztuczna inteligencja tylko 26 sekund! Metodologię badania zweryfikowali profesorowie prawa z uniwersytetów Duke’a i Stanforda.LawGeex został stworzony w 2014 r. przez prawnika Noory Bechor’a i eksperta od sztucznej inteligencji Ilana Admon’a. Inicjatorem przedsięwzięcia był Bachor, który stwierdził, że większość czasu pracy spędza na codziennym sprawdzaniu umów różnego rodzaju, od umów o pracę, przez umowy najmu, po umowy sprzedaży. Dlatego chciał znaleźć sposób, który pozwoliłby wykonywać te czynności szybciej, efektywniej i taniej.Jak w praktyce działa LawGeex? Użytkownicy muszą wgrać do programu daną umowę. Następnie w ciągu kilku minut otrzymują raport z dokładnym opisem, które klauzule zawarte w umowie nie spełniają prawnych standardów, które mogą być pominięte oraz które wymagają ponownego sprawdzenia. To zasługa odpowiednio ułożonego algorytmu.Zanim jednak prawnicy skorzystają z programu, muszą także wgrać do niego przykładowe wzory poszczególnych umów i określić odpowiednie standardy prawne i wymogi, które musi spełniać kontrolowana umowa. Przykładowo powinni wskazać jakie konkretnie klauzule są obowiązkowe w każdej umowie. W tym zakresie niezbędna jest więc pomoc odpowiednio wykwalifikowanych specjalistów.Twórcy LawGeex na swojej stronie internetowej informują, że dzięki programowi, pracownicy mogą zaoszczędzić nawet do 80% swojego czasu pracy. Taką informację uzyskano od użytkowników LawGeex. Co więcej, wiąże się to nie tylko z oszczędnością czasu, ale także z obniżeniem kosztów pracy.LawGeex ma także zrewolucjonizować inne obszary rynku prawnego. Jego twórcy zapowiadają, że to dopiero początek. A Wy, co o tym myślicie? Maszyna zastąpi człowieka?  © COPYRIGHT 2018 Generacjasmart.pl