Portal dla tych, którzy wierzą, że przeszłość ma znaczenie. I że historia to sztuka dyskusji, a nie propagandy. Strona Główna » Publikacje
artykuł | 
                            03.06.2018 | 
                            Autor: Marek Sarjusz-Wolski

Przy tekście pracowali także: 
Anna Winkler (redaktor)
Anna Winkler (fotoedytor)


fot.kadr z filmu Andrzeja Wajdy „Lotna” (1959) Legendę o szarżujących z szablą na czołgi kawalerzystach utrwalił między innymi Andrzej Wajda w filmie „Lotna”.Uważasz, że obrona Polski w 1939 roku była pasmem katastrof, a Wehrmacht dosłownie rozjechał Wojsko Polskie jak walec drogowy? Nic bardziej mylnego. O tym, że pokonanie sąsiadów znad Wisły wcale nie będzie łatwe, Niemcy przekonali się już 1 września pod wsią Mokra. Zgodnie z przewidywaniami polskiego dowództwa, we wrześniu 1939 roku główne uderzenie niemieckie z południa było skierowane na styk armii „Łódź” i „Kraków”. I właśnie tam, w okolicach oddalonej o około 20 kilometrów od Częstochowy wsi Mokra, tuż po wybuchu wojny rozegrało się jedno z pierwszych polsko-niemieckich starć. Mimo dysproporcji sił obrońcy Rzeczpospolitej udowodnili w jej trakcie świetne przygotowanie kadry i bohaterstwo żołnierzy. A także umiejętne posługiwanie się skąpymi zasobami broni pancernej i przeciwpancernej.Polskich pozycji  broniła przede wszystkim Wołyńska Brygada Kawalerii pod komendą pułkownika Juliana Filipowicza. Obsadziła ona kompleks leśny, ciągnący się od Kłobucka do rzeki Liswarty. Dokładnie w to miejsce uderzyła 4 Dywizja Pancerna, stanowiąca szpic należącego do 10 Armii XVI Korpusu Armijnego generała Ericha Höpnera.Generał Georg-Hans Reinhardt, dowódca atakującego oddziału, był przekonany, że łatwo poradzi sobie z ułanami. Nie próbował nawet ich okrążyć, co wcale nie musiało być takie trudne. Wprawdzie Wołyniacy obsadzili dwunastokilometrowy odcinek, ale tym samym nadmiernie się rozproszyli. Nawet dwukrotnie przekroczyli standard wyznaczony przez „Ogólne Zasady Walki” z 1938 roku. W obronie stałej, polegającej na utrzymywaniu zajmowanych pozycji, dopuszczano rozciągnięcie brygady kawalerii do sześciu, a w sprzyjającym terenie – do ośmiu kilometrów. Cóż, skoro pas obrony powierzony Armii „Łódź” był po prostu zbyt szeroki…fot.Lonio17/CC BY-SA 4.0 W bitwie pod Mokrą naprzeciwko siebie stanęły 4 Dywizja Pancerna generała Reinhardta i Wołyńska Brygada Kawalerii pułkownika Filipowicza.Niemiecki oficer, może przez to, że sam był kawalerzystą, chciał cwałować do celu najkrótszą drogą. Rzucił więc swoją pancerną jednostkę do brawurowego uderzenia centralnie na pozycje wchodzącego w skład Wołyńskiej Brygady Kawalerii 21 Pułku Ułanów Nadwiślańskich. Jak się później okazało, szarżując bez wsparcia piechoty stanowiska dysponującego bronią przeciwpancerną przeciwnika popisał się nie lada głupotą. Uważał, że sami czołgiści po prostu rozjadą polską kawalerię. Wysłał z nimi zaledwie nieliczne grupki strzelców i patrole motocyklowe.Tymczasem Polacy bynajmniej nie zamierzali nacierać na czołgi. Ten obraz to wymysł hitlerowskiej propagandy, utrwalony później przez komunistycznych agitatorów. I artystów takich, jak Wojciech Żukrowski, autor krytycznie przedstawiającego ułanów opowiadania „Lotna”, oraz Andrzej Wajda, który tę opowieść sfilmował.W pierwszej fazie bitwy Wołyniacy skoncentrowali się na… pomocy kolegom w obsłudze broni przeciwpancernej. Nawet zwykłych karabinów używali rzadko. Strzelali głównie do czołgistów uciekających ze spalonych maszyn.Czy generał Reinhardt osobiście wymyślił swoją straceńczą taktykę? Nie. Sztab generała Gerda von Rundstedta, dowódcy Grupy Armii „Południe” już wcześniej wydał odpowiednie wytyczne kierującemu 10 Armią generałowi Walterowi von Reichenauowi. Zgrupowanie odgrywało główną rolę w planie uderzenia na Polskę od strony Śląska. Jego zadaniem było przełamanie „przewidywanego słabego frontu nieprzyjaciela” przy „pełnym wykorzystaniu siły i szybkości związków pancernych”.Otrzymane od sztabu wytyczne Reichenau przekazał Höpnerowi. Ten z kolei polecił dowódcy 4. Dywizji, by jego dwa regimenty pancerne oparły na nich swoją taktykę. Reinhardtowi nie pozostawało więc nic innego, jak tylko ów brawurowy pomysł realizować. 31 sierpnia  wydał więc rozkaz, by „przez ześrodkowane użycie brygady pancernej” pobić nieprzyjaciela „zanim uda mu się stawić zorganizowany opór na częściowo przygotowanej pozycji obronnej.”Nastrój niemieckiego oficera poprawiała niewątpliwie świadomość, że będzie miał do czynienia właśnie z brygadą kawalerii. Pamiętał, że w instrukcji na temat polskiej taktyki, którą otrzymał, napisano, iż: „w sprzyjających warunkach od kawalerii żąda się szarż z lancami i szablami”. Pozwoliło mu to w doskonałym humorze oczekiwać dnia rozpoczęcia ataku.Jakie tymczasem były plany obrońców? „Ogólna Instrukcja Walki” zakładała, że „celem całkowitego wykorzystania przestrzeni wysuwa się oddziały opóźniające w kierunku nieprzyjaciela jak najdalej”. Dlatego też już 30 sierpnia dowodzący Armią „Łódź” generał dywizji Juliusz Rómmel przesunął Wołyńską Brygadę Kawalerii o 20 kilometrów.  Znalazła się na przedpolu całego frontu, prawie pod samą granicą. Jej zadaniem było zorganizowanie tam przejściowej obrony.Nie wszyscy uważali, że jest to słuszna decyzja. W ocenie kwatermistrza zgrupowania, kapitana Stanisława Koszutskiego, przesunięcie brygady w ostatniej chwili było błędem. „Zadanie brygady bycia gotowym do stawienia oporu stało się całkowicie nierealne” – uznał.fot.domena publiczna O powierzeniu Wołyńskiej Brygadzie Kawalerii zadania zorganizowania przejściowej obrony zadecydował dowodzący Armią „Łódź” generał Juliusz Rómmel.Rzeczywiście, choć pagórki i lasy po obu stronach przydzielonego ułanom odcinka ułatwiały organizację obrony, zabrakło czasu choćby na ustawienie pól minowych. Nie było też szans na istotniejszą rozbudowę inżynieryjną czy rozwinięcie łączności wzdłuż frontu. Zmęczeni ułani musieli ograniczyć się do maskowania oraz organizacji systemu ognia. Brygadowy szwadron pionierów, zamiast przygotować zapory, zajął się z konieczności utrzymaniem przepraw na drogach odejścia.Od frontu Wołyniaków dzieliła kilometrowa przerwa, początkowo biegnąca między gęstymi lasami, a dalej rozlewająca się na ogromną polanę z wsiami Mokra I, Mokra II i Mokra III. Wejścia do niej bronił 21 Pułk Ułanów Nadwiślańskich, wzmocniony 4 szwadronem 12 Pułku Ułanów Podolskich podpułkownika Andrzeja Kuczka. Żołnierze oddziału bronili aż pięciokilometrowego odcinka, choć „Regulamin kawalerii” dopuszczał w podobnej sytuacji najwyżej 2 kilometry.Lewe skrzydło nadwiślańczyków ochraniał stacjonujący w Lesie Kłobuckim IV batalion, wydzielony do bitwy z 84 Pułku Strzelców Podolskich. Na prawym znajdował się 19 Pułk Ułanów Wołyńskich pod komendą podpułkownika Józefa Pętkowskiego.Drugą linię obrony oparto o nasyp linii kolejowej Kłobuck-Działoszyn, będącej fragmentem wybudowanej w II RP magistrali węglowej Herby-Gdynia. Między nią a pierwszymi czatami ułanów ustawiono natomiast 2 Dywizjon Artylerii Konnej. W skład jednostki wchodziły trzy baterie, dysponujące 75-milimetrowymi armatami polowymi (wzór 1902/26).fot.Frees/CC BY-SA 3.0 We wsi Mokra, w pobliżu której rozegrała się jedna z pierwszych bitew polsko-niemieckich, dzisiaj znajduje się pomnik upamiętniający Wołyńską Brygadę Kawalerii.Przygotowując się do obrony pozycyjnej, artylerzyści dowodzeni przez podpułkownika Jana Olimpiusza Kamińskiego wstrzelali nastawy dział do charakterystycznych punktów terenowych. Mogli prowadzić ogień bezpośredni w promieniu do dwóch kilometrów; w rzeczywistości strzelali do czołgów na dystansie 1000-1500 metrów. Do celów znajdujących się w odległości poniżej kilometra mierzyły z kolei 37-milimetrowe armaty przeciwpancerne Bofors L/45/M produkowane na szwedzkiej licencji.  Od 300 metrów ogień przejmowały karabiny przeciwpancerne wzór 35 Ur.Atak na Polskę rozpoczął się 1 września o świcie.  Grupy bojowe niemieckiej piechoty odrzuciły stacjonujący przy granicy oddział przesłonowy, Batalion Obrony Narodowej „Kłobuck” i otworzyły drogę dla czołgów. Rozkaz przesunięcia do przodu 35 Pułku Pancernego, należącego do 4 Dywizji generała Reinhardta, padł o 6.30. Już o godzinie 8.00 tanki najeźdźców nawiązały kontakt bojowy z ułanami na linii czat.Ułani walczyli z determinacją i przynależną im fantazją. Podporucznik Marcin Morawski unieruchomił granatami dwa czołgi, po czym wskoczył na trzeci, otworzył właz i wystrzelał załogę z pistoletu. Niestety, pierwsze polskie zabezpieczenia rychło zostały wyparte. Choć broń przeciwpancerna Wołyniaków siała prawdziwe spustoszenie wśród niemieckich czołgów, tym ostatnim udało się przerwać stanowiska 4 szwadronu 12 Pułku Ułanów Podolskich.fot.Bundesarchiv, Schwahn / CC-BY-SA 3.0 Polacy walczyli między innymi przeciwko lekkim niemieckim czołgom PzKpfw typu I. Zdjęcie z 4 września 1939 roku.Czołgi wdarły się na polanę Mokra i gnały dalej, w stronę torowiska. Odcięły 19 Pułk, znajdujący się na prawym skrzydle brygady. W ten sposób w polskiej obronie pojawiła się pięciokilometrowa wyrwa.Wobec takiego obrotu sytuacji pułkownik Filipowicz przesunął 12 Pułk na drugą linię obrony za nasypem kolejowym. Rozkazał też wycofanie 19 Pułku. W tym czasie Junkersy Ju 87 Stuka zniszczyły część kolumny amunicyjnej 2 Dywizjonu Artylerii Konnej. Sytuacja Polaków stawała się coraz gorsza.Mimo ogromnych strat, zwłaszcza 21 Pułku, ułanom udało się odrzucić pierwsze niemieckie natarcie. Było to zasługą IV Batalionu Strzelców Podolskich, który utrzymał pozycje na lewej flance.Choć pierwsze starcie dopiero się zakończyło, na drugi atak pancerny nie trzeba było długo czekać. Tym razem do boju ruszyła niemiecka piechota, która – dość bojaźliwie i ostrożnie – zapuściła się w las na prawej flance brygady. Podpułkownik Pętkowski, dowódca 19 Pułku, rzucił przeciw niej swój 1 szwadron pod wodzą rotmistrza Antoniego Skiby. 3 szwadron podporucznika Stanisława Góreckiego, wyznaczony do ubezpieczania towarzyszy, wkrótce także przyłączył się do ataku. Dzieje Polski, widziane oczami walijskiego uczonego, również polskiemu czytelnikowi odsłaniają nowe perspektywy i szczegóły. Tę ksiażkę musisz mieć na swojej półce!Ułani pocwałowali na nieprzyjaciela, który w popłochu zbiegł do lasu, porzucając wozy z amunicją oraz materiałem wybuchowym do zrywania torów. Polakom udało się odbić leśniczówkę. Później, dzięki patrolom konnym, spieszonym plutonom i seriom z broni maszynowej, szachowali wrogie oddziały.Tymczasem kolumna niemieckich czołgów przejechała leśnymi drogami obok pocztu dowódcy 21 Pułku. Miała zamiar oskrzydlić obrońców. Dowódca nadwiślańczyków, pułkownik Kazimierz Suski de Rostwo, zapytał wówczas majora Stanisława Glińskiego, dowódcę 21 Dywizjonu Pancernego, czy ten ma szanse na przeprowadzenie kontrataku. Musiałby pokonać grupę niemieckich czołgów lekkich PzKpfw typu I i II, wspartych przez czternaście cięższych tanków PzKpfw IV.Odpowiedź oficera, dysponującego zaledwie trzynastoma rozpoznawczymi tankietkami TKS, mówi sama za siebie: „Nie, nie mam. Ale jeśli pan pułkownik rozkaże, dywizjon wykona przeciwuderzenie”. I tak się stało. Pluton lekkich polskich czołgów rozpoczął szarżę. Towarzyszył mu szwadron przestarzałych samochodów pancernych. Było to osiem wozów wzór 34-II, wyposażonych w 37-milimetrowe działko przeciwpancerne lub 7,9-milimetrowy ciężki karabin maszynowy.Tankietki, dzięki swej zwrotności, doskonale manewrowały w warunkach leśnych. Atakowały nieprzyjaciela z różnych kierunków. Niestety, po utraceniu 4 samochodów i jednego czołgu major był zmuszony wycofać dywizjon, by uniknąć całkowitego zmiażdżenia.fot.domena publiczna 21 Dywizja Pancerna dysponowała 13 lekkimi czołgami TKS.W tym czasie, chcąc wesprzeć polskie uderzenie, pułkownik Filipowicz włączył do działań zaczepnych 2 Pułk Strzelców Konnych, dowodzony przez podpułkownika Józefa Mularczyka. Był to ostatni odwód brygady. Udało mu się zatrzymać czołgi, które, kłębiąc się w kurzu i dymie, zaczęły się zderzać i uciekać we wszystkich kierunkach. Doszło do tego, że kolejna fala atakujących wzięła je za Polaków i… otworzyła do nich ogień! Wybuchła panika. Niemieckie maszyny pancerne wpadały na siebie i dosłownie rozjechały własną piechotę.Koniec bitwy wciąż był jednak jeszcze daleko. Ledwo udało się odeprzeć jedną kolumnę, kolejny zagon pancerny zblizył się do stanowisk drugiej i trzeciej baterii artylerii konnej. Tworzyły one ostatnią linię obrony przed torem kolejowym. Armaty ustawione w pozycji „jeża” z trudem odpierały atak. Kanonierzy strzelali do czołgów jeszcze z odległości stu metrów. Druga bateria została rozjechana, ale natarcie powstrzymano.Niebawem ułani otrzymali wyczekiwane wsparcie. W rejon Mokrej wjechał „Śmiały”, czyli pociąg pancerny nr 53, który patrolował tego dnia linię Kłobuck-Miedźno. Pojawił się w najlepszym możliwym momencie. Czołówki niemieckiego natarcia pokonały już bowiem tory i zdążały do okrążenia brygady od północy.Dowódca pociągu, kapitan Mieczysław Malinowski, wydał rozkaz: „Zgrupowanie nieprzyjaciela po obu stronach toru. Ogień huraganowy!”. Już pierwsze pociski zapaliły czołg, który akurat tankował paliwo. Od wybuchu cysterny zajęły się kolejne pojazdy. Ogień dosięgnął też wozy amunicyjne. Czołgistów uciekających do lasu ścigały serie karabinów maszynowych „Śmiałego”. Po tym Reinhardt nie zaryzykował już kolejnego ataku. Całodzienna bitwa dobiegła końca. Wołyńska Brygada Kawalerii utrzymała pole.fot.domena publiczna Pod koniec dnia z odsieczą Wołyniakom przyszedł pociąg pancerny „Śmiały”.Moc straszliwego ataku pancernego Niemców nie miała precedensu w historii wojen. Warto podkreślić, że ułani walczyli z dywizją wielokrotnie przekraczającą ich siły. Stosunek broni pancernej wynosił 1 do 27 na korzyść przeciwnika! A jednak Polakom udało się zatrzymać natarcie i zadać wrogowi bolesne straty. Na polu bitwy zostawił on 150 samochodów i około 50 czołgów!Koszt zwycięstwa był wysoki. Po stronie obrońców zginęło lub odniosło rany 27 oficerów oraz pięciuset ułanów i strzelców. Największe straty odniosły pułki nadwiślański i podolski. Mimo tego niemal od razu zaczęto przygotowywać się do dalszej walki. Pod wieczór brygada, świadoma ogromnej dysproporcji sił, wycofała się o 8 kilometrów na północny wschód, na kolejną linię opóźniania, która znajdowała się w lasach w rejonie miejscowości Ostrowy. Tam czekano na kolejne natarcia. Wojna w końcu dopiero się rozpoczynała…Artykuł porusza następujące tematy: Historia wojskowości i wojenCzas akcji: Druga wojna światowaMiejsce akcji: Historia PolskiWszystko fajnie, tylko dlaczego autor pisze tę warszawską odmianę „Wołyniak” zamiast „wołynianin” jak to być powinno? PozdrawiamCud mniemany, czyli Krakowianie i Górale?PzKpfw IV nie był czołgiem ciężkim. Do 1941 roku na wyposażeniu  armii niemieckiej nie było tego typu czołgów.Pełna zgoda. Co nie znaczy, że w 1939 roku nie był najcięższym czołgiem niemieckim. I tak to powinno wybrzmieć.Po co pisac takie bzdury? Czemu to ma sluzyc? Wedle danych niemieckich, podkreslam wewnetrznych, na uzytek OKH. Straty byly nikle, w zasadzie strat totalnych, czyli sorzet byl gotow do akcji po naprawach polowych. Polacy musieli sie wycofa. A straty wlasne wlasne byly olbrzymie.
Porownujac wyposazenie wielkich jednostek Wehrmachtu i WP, zadna polska wielka jednstka nie byla w stanie nawiazac riwnorzednej walki z jej niemieckim odpowiednikiem.
Po co te legendy… Bo po 90 latach nie da sie sprawdzic? Otoz da sie!!!Kliknij tutaj, aby anulować odpowiadanie.Jeśli nie chcesz, nie musisz podawać swojego adresu email, nazwy ani adresu strony www. Możesz komentować całkowicie anonimowo.Jeśli chcesz zgłosić literówkę lub błąd ortograficzny kliknij TUTAJ.
			    © 2018 TwojaHistoria.pl. All Rights Reserved.

			 Jest to pionierski projekt rolnictwa 2.0, swoista rewolucja w rolnictwie na skalę światową. Jest on oparty o najnowsze zdobycze techniki, sztuczną inteligencję i doświadczenie najlepszych specjalistów z branży.Twórcy firmy mówią jasno, że jej misja jest znacznie większym i bardziej znaczącym przedsięwzięciem dla ludzkości od elektryfikacji transportu, w co jest na co dzień zaangażowana m.in. Tesla.Projekt opiera się na tworzeniu specjalnych ekstremalnie ekologicznych i wysoce zasobooszczędnych wertykalnych farm produkujących żywność. Zastosowano w nich technologie bazujące na sztucznej inteligencji, hydroponice czy specjalnym oświetleniu LED, a wszystko funkcjonuje na wysokowydajnych urządzeniach elektro-mechanicznych, które pobierają niezwykle mało prądu elektrycznego pochodzącego ze źródeł odnawialnych.To właśnie nad systemami elektrycznymi pracują byli inżynierowie Tesli. Plenty marzy się dostarczanie takich innowacyjnych eko-farm dla ludzi, którzy do tej pory nie mieli kompletnie nic wspólnego z rolnictwem czy ogrodnictwem, aby mogli mieć nieprzerywany dostęp do świeżej, zdrowej i smacznej żywności.Źródło: GeekWeek.pl/Plenty / Fot. Plenty