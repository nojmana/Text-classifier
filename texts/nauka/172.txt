Józef był najbardziej umiłowanym synem Jakuba, za
co pozostali bracia bardzo go nienawidzili. Jeszcze bardziej znienawidzili go,
gdy zaczął opowiadać im swoje sny, w których był wywyższony ponad braci i ojca.
Gdy nadarzyła się okazja, by pozbyć się Józefa, starsi bracia wrzucili go do
pustej studni, a potem sprzedali go kupcom madianickim (Rdz 37,1-36)."Józef został uprowadzony do Egiptu. I kupił go
od Izmaelitów, którzy go tam przyprowadzili, Egipcjanin Potifar, urzędnik
faraona, dowódca straży przybocznej (...). Ten jego pan spostrzegł, że Bóg jest z Józefem i sprawia, że mu się dobrze wiedzie, cokolwiek czyni. Darzył więc on
Józefa życzliwością, tak iż stał się jego osobistym sługą. Uczynił go zarządcą
swego domu, oddawszy mu we władanie cały swój majątek (...). A powierzywszy cały
majątek Józefowi, nie troszczył się już przy nim o nic, tylko [o to, aby miał
takie] pokarmy, jakie zwykł jadać" (Rdz 39,1-6).Józef, podobnie jak Rasputin,
miał silny wpływ na ludzi, a zwłaszcza na kobiety. Żona Potifara upatrzyła go
sobie i codziennie namawiała, by położył się z nią i z nią żył. Józef nie chciał
jej słuchać, więc oskarżyła go bezpodstawnie przed mężem, że chciał bez jej
zgody z nią swawolić. Dopiero na jej krzyk uciekł, zostawiając swój płaszcz. Na
słowa żony, Potifar zapałał wielkim gniewem i wtrącił Józefa do
więzienia. A w więzieniu Józef zjednał sobie naczelnika więzienia, tak, że dał
on mu władzę nad wszystkimi więźniami. Naczelnik więzienia nie wglądał już
zupełnie w to, co było pod władzą Józefa. W 2 lata później faraon miał 2
sny, których nikt nie potrafił wyjaśnić. Wezwano więc Józefa z więzienia, gdzie
wcześniej prawidłowo wyjaśnił sen nadwornemu piekarzowi i podczaszemu. Gdy Józef
poznał sny faraona, powiedział: "Sen twój, o faraonie, jest jeden. To, co Bóg
zamierza uczynić zapowiedział tobie faraonie. Siedem krów pięknych — to siedem
lat i siedem kłosów pięknych — to też siedem lat; jest to bowiem sen jeden.
Siedem zaś krów chudych i brzydkich, które wyszły za tamtymi, i siedem kłosów
pustych i zniszczonych wiatrem wschodnim — to też siedem lat — głodu(...). Bo
nadejdzie siedem lat obfitości wielkiej w Egipcie. A po nich nastanie siedem lat
głodu; i pójdzie w niepamięć cała ta obfitość w Egipcie, gdyż głód będzie
niszczył kraj(...). Ponieważ ten sen powtórzył się dwukrotnie, faraonie, Bóg to
już postanowił i Bóg to uczyni. Teraz więc niech faraon upatrzy sobie kogoś
roztropnego i mądrego i ustanowi go zarządcą Egiptu. Niech faraon tak ustanowi
nadzorców, by zebrać piątą część urodzajów w Egipcie podczas siedmiu lat
obfitości(...). A będzie to żywność zachowana dla kraju na siedem lat głodu. Tak
więc nie wyginie [ludność] tego kraju z głodu.(...). Faraon zaś rzekł do Józefa:
skoro Bóg dał ci poznać to wszystko, nie ma nikogo, kto by ci dorównał
rozsądkiem i mądrością. Ty zatem będziesz nad moim dworem i twoim rozkazom
będzie posłuszny cały naród. Jedynie godnością królewską( dosłownie tronem),
będę cię przewyższał(...). Po czym faraon zdjął swój pierścień z palca i włożył
go na palec Józefa, i kazał go oblec w szatę z najczystszego lnu, a potem
zawiesił mu na szyi złoty łańcuch. I kazał go obwozić na drugim swym wozie, a wołano przed nim: Abrek! Faraon ustanawiając Józefa rządcą całego Egiptu, rzekł
do niego: Ja jestem faraonem, ale bez twojej zgody nikt nie ośmieli się
czegokolwiek przedsięwziąć w całym kraju egipskim, i nadał Józefowi imię Safnat
Paneach, co znaczy „Zbawca świata".Nagromadził więc Józef tyle zboża, ile jest
piasku morskiego; takie mnóstwo, że już przestano mierzyć, bo nie można było
zmierzyć. Gdy głód był na całej ziemi, Józef otwierał wszystkie [spichlerze], w których było [zboże] i sprzedawał Egipcjanom, w miarę jak w Egipcie głód stawał
się coraz większy.(...) Ze wszystkich krajów ludzie przybywali do Egiptu, by
kupować zboże od Józefa, gdyż głód po całej ziemi się wzmagał. (Rdz 41,1-57)Ziemie Egiptu i Kanaanu
były wyczerpane skutkiem głodu. Józef zaś gromadził wszystkie pieniądze, jakie
znajdowały się w Egipcie i Kanaanie, za zboże, które kupowano, i pieniądze
oddawał do pałacu faraona. W końcu wyczerpały się pieniądze mieszkańcom Egiptu i Kanaanu.(...) wtedy Józef powiedział: Jeśli nie macie pieniędzy, sprowadźcie
wasz żywy dobytek, a dam wam za niego zboże.(...) I tak w onym roku żywił ich w zamian za cały dobytek. A gdy ten rok upłynął, przyszli w następnym i oznajmili
mu: Nie mamy co ukrywać przed tobą, panie mój, że gdy wyczerpały się nam
pieniądze i gdy stada nasze są u ciebie, nie pozostało nam już nic co moglibyśmy
dać tobie, panie oprócz nas samych i naszej ziemi.(...) Kup więc nas i ziemię
naszą za chleb; będziemy niewolnikami faraona, a nasza ziemia [jego własnością]
(...) Józef wykupił więc wszystkie grunty w Egipcie dla faraona; każdy bowiem
Egipcjanin sprzedał swoje pole, gdyż głód był coraz większy. Tak więc ziemia
stała się własnością faraona. Ludność zaś od jednego do drugiego krańca Egiptu
przeniósł do miast— co według przypisów interpretacyjnych, zgodnie ze
starożytnym przekładem oznacza „uczynił niewolnikami". Potem Józef przemówił do ludności: Oto dzisiaj
nabyłem was i waszą ziemię dla faraona. Macie tu ziarno, obsiejcie ziemię. A gdy
nadejdą żniwa, oddacie piątą część plonów faraonowi, cztery zaś części
zostawicie sobie na obsianie pola i na wyżywienie dla was.(...) Rozporządzenie,
które dał Józef w sprawie roli w Egipcie, obowiązuje po dzień dzisiejszy: piątą
część plonów [należy oddawać] faraonowi. Jedynie grunty kapłanów nie stały się
własnością faraona. (Rdz 47,13-26)Kapłani mieli specjalny
przywilej, który zapewniał im utrzymanie od faraona i tylko oni nie cierpieli
głodu i nie stali się niewolnikami ani nie stracili swoich gruntów.
Prawdopodobnie nie musieli oddawać piątej części plonów, co było ogromnym
zdzierstwem, ograniczonym potem do dziesięcin. Bardzo zastanawiające w całym tym
opisie głodu w Egipcie, że nie ma najmniejszej nawet wzmianki na temat przyczyn
tej sytuacji, nie ma mowy o jakichkolwiek klęskach żywiołowych, które
spowodowałyby nieurodzaj, a co za tym idzie powszechną klęskę głodu. Czym
tłumaczyć następujące po sobie kolejne 7 lat nieurodzaju i głodu? Ziemia wszak
rodziła, ale prawdopodobnie ludzie nie mieli ziarna na siew. Bardzo możliwe, że
na taką sytuację miał wpływ tzw. rok szabatowy, o którym czytamy między innymi w Księdze Wyjścia: "Przez sześć lat będziesz obsiewał ziemię i zbierał jej
płody, a siódmego pozwolisz jej leżeć odłogiem i nie dokonasz zbioru, aby mogli
jeść ubodzy z twego ludu, a resztę zjedzą dzikie zwierzęta. Tak też postąpisz z twoją winnicą i twoim ogrodem oliwnym" (Wj 23,10-11; Kpł 25,1-7)Kiedy w siódmym, tzw.
szabatowym roku ludzie nie obsiewali pól i nie zbierali plonów, w roku ósmym tym
bardziej nie mogli obsiać ziemi, bo nie mieli ziarna i cierpieli głód. Tak więc
po siódmym roku szabatowym następowały nieuchronnie lata głodu.
Najprawdopodobniej Józef wprowadził w Egipcie ten tzw. rok szabatowy i stąd po
siedmiu latach tłustych nastało siedem lat głodu, co skończyło się dla ludności
tym, że z wolnych ludzi, właścicieli stad i ziemi, stali się pozbawionymi
wszelkiej własności niewolnikami. Takie oto „dobrodziejstwo" wyświadczył im
Józef, który miał niezwykłą moc zjednywania sobie życzliwości wszelkich władców,
od Potifara poprzez naczelnika więzienia, a skończywszy na faraonie. Wszyscy z pełną ufnością, jak zahipnotyzowani oddawali mu całą władzę. W przypisach
interpretacyjnych do Rdz 37,1 zamieszczone jest zdanie: „Cała historia
Józefa, choć nie zawiera żadnych widzialnych objawień Bożych, jest w swym
przebiegu ujawnieniem rządów Bożej Opatrzności. Przy czym Józef jest typem
Chrystusa." Jestem przybita porównaniem Jezusa z Józefem i jest mi bardzo przykro ze względu na naszego Zbawiciela. *Zob. też:Piramidy
egipskie — groby faraonów czy spichlerze Józefa, Folia Praehistorica Posnaniensa,
Instytut Prahistorii UAMSocjalizm w cieniu piramid
Siedem
krów i siedem kłosów. Interwencjonizm czy konflikt cywilizacji?Joseph&apos;s
Granaries