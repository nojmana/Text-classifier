Informacja o plikach cookieNa stronie, jak również w systemie wyświetlającym reklamy, wykorzystujemy pliki cookie. Dzięki temu możemy analizować,
        z jakich materiałów dostępnych w naszym serwisie korzystają nasi Czytelnicy, jakie są ich preferencje. Pozwala nam to udoskonalać portal.
        Jeżeli się na to nie zgadzasz, możesz w każdej chwili zmienić ustawienia swojej przeglądarki.Baron Roman von Ungern-Sternberg: mongolskie bóstwo wojny w ciele rosyjskiego dowódcyWśród Mongołów krążyła legenda o straszliwym starożytnym księciu-wojowniku, który mordował bez wytchnienia. Zabójcy potwora nie tylko zapieczętowali jego grób wielkim kamieniem, ale nałożyli też specjalne inkantacje, aby zły duch nigdy więcej się nie wydostał. W pewnym momencie w okolicy pojawił się jednak on – baron Roman von Ungern-Sternberg…   Młody Roman von Ungern-Sternberg (domena publiczna).  Robert Mikołaj Maksymilian von Ungern-Sternberg przyszedł na świat w 1886 roku w Austrii, jako potomek niemieckiej, arystokratycznej rodziny. Ungern-Sternbergowie mogli poszczycić się wielowiekowym wojskowym rodowodem. Wśród zasłużonych przodków mieli znajdować się między innymi piraci, krzyżowcy czy nawet sam Attyla! Mimo niemieckiego pochodzenia, Ungern-Sternbergowie związali się silnie z carami Rosji, za których od pokoleń oddawali swoje życia. Zgodnie ze zwyczajem, również Robert Mikołaj Maksymilian został (z inicjatywy ojca) przyjęty w rządzonej przez Rosję Estonii w szeregi carskiej arystokracji, jako Roman Fedorowicz. Sam zainteresowany całe swoje życie przedstawiał się jako Rosjanin. Rodzina Ungern-Sternberg, oprócz wojskowej, miała jeszcze jedną tradycję. U męskich potomków od pokoleń odnotowywane były przypadki pewnej mentalnej niestabilności, często postrzeganej wręcz jako szaleństwo.Przypadłość dotknęła również młodego Romana Fedorowicza. Według świadków był niezwykle agresywny, a z równowagi wyprowadzić go mogła nawet najmniejsza drobnostka. Jego wzrok opisywano jako „spojrzenie bestii, szukającej swej ofiary”. Kilkukrotnie wyrzucano go z różnych szkół za przemoc, jakiej dopuszczał się względem rówieśników. W akademii wojskowej w Petersburgu, do której udał się następnie, sytuacja niewiele się zmieniła. Zrezygnował po otrzymaniu dwudziestu pięciu kar dyscyplinarnych za pojedynkowanie się z kolegami z klasy na szable i pistolety, oraz za szeroko pojętą agresję. Nauka utwierdziła go w przekonaniu, że zbyt wiele myślenia jest równoznaczne z tchórzostwem. Rozgoryczony zaciągnął się do wojska jako podoficer. Problematycznego wyrostka, który odmówił udania się na Syberię (chciano go tam skierować ze względu na niedokończone szkolenie), wysłano wreszcie na front dopiero co rozpoczętej wojny rosyjsko-japońskiej.   Von Ungern-Sternberg w 1907 roku w mundurze wojskowym (domena publiczna).  W latach 1906-1914 Ungern-Sternberg służył jako dowódca oddziału kozaków na Wschodzie. To tutaj ujawniły się jego zainteresowania religiami wschodu, okultyzmem, magią i legendami. Otaczał się wszelkiego rodzaju szamanami, czarownicami i wróżbiarzami. Nauczył się nawet języka mongolskiego. Nosił na sobie niezliczone ilości różnych amuletów, mających go chronić i zapewniać przewagę w walce. Twierdził, że potrafi zobaczyć duszę i czytać w myślach człowieka, jeśli popatrzy mu w oczy wystarczająco długo. Przeszedł na buddyzm i stworzył własną sektę – „Zakon Wojskowych Buddystów”. Jego ludziom wolno było bez ograniczeń pozostawać pod wpływem wszelkiej maści alkoholi i środków psychoaktywnych tak długo, jak byli zdyscyplinowani i skuteczni w walce.Tych, którzy go rozczarowali, czekał straszliwy los. Sławna jest historia, gdy Krwawy Baron ukarał grupę krnąbrnych podwładnych, rozbierając ich do bielizny i wrzucając do rzeki w samym środku mroźnej, dalekowschodniej zimy. Nieszczęśnicy przyciągnęli uwagę stada wilków, z którym musieli poradzić sobie gołymi rękami. O dziwo jednak, połowa z nich przeżyła. Bezwzględni i silni wojownicy z miejsca stali się elitarną gwardią Ungern-Sternberga.I wojna światowa pozwoliła mu rozwinąć skrzydła. W czasie jej trwania dowodził brygadą kawalerii na froncie w Galicji. Był niezwykle skutecznym dowódcą, za co z resztą niejednokrotnie otrzymywał wyróżnienia i medale. Generał Wrangel, jego przełożony, wielokrotnie jednak pomijał go przy decyzjach o awansie. Ryzykowne było bowiem powierzać większą odpowiedzialność człowiekowi, który za nic miał wartość ludzkiego życia. Jego natarcia miały wszelkie cechy czystego szaleństwa. Bez zastanowienia atakował frontalnie ciężko umocnione pozycje, zupełnie ignorując krzyżowy ogień z broni maszynowej. W dodatku zawsze szarżował na czele swoich ludzi. Kilkukrotnie jego oddział był wybijany do nogi. Barona Romana Fedorowicza nic nie było jednak w stanie zatrzymać.   Baron Roman von Ungern-Sternberg w 1921 roku w Mongolii (koloryzacja Normanfromthesea, Creative Commons Attribution-Share Alike 3.0 Unported).  Wiele razy otrzymywał postrzały, spadał z zastrzelonego w pełnym galopie konia, zostawał ciężko ranny w walce wręcz (jedna z opowieści właśnie ciosem szabli w czaszkę tłumaczyła jego szaleństwo), a mimo wszystko wychodził cało z każdej opresji. Jego arystokratyczne pochodzenie pomogło mu kilkukrotnie, gdy dostawał się do niewoli. Wśród żołnierzy zyskał opinię nieśmiertelnego. Krytykowano go jednak za pobieżne traktowanie skierowanych do niego poleceń oraz tendencję do chuligańskich i brutalnych wybryków poza służbą.Udział Rosji w konflikcie światowym zakończył się w 1917 roku obaleniem cara przez rewolucję, przewrotem bolszewickim i wybuchem wojny domowej. Ungern-Sternberg jako arystokrata opowiedział się oczywiście za przywróceniem starego porządku. Pod przywództwem innego „białego” generała, Grigorija Semenowa (podobno też psychopatycznego), udał się na południe do Turcji, gdzie zebrał grupę ochotników. Bolszewikom potrzebne były tereny Syberii i wschodnich rubieży Rosji ze względu na zasoby naturalne, dlatego tam właśnie postanowiono walczyć z „czerwonymi”. Konna armia Krwawego Barona rosła w siłę, rekrutując w swoje szeregi tak niebezpieczną, jak i niestabilną mieszankę Rosjan, Kozaków, Mongołów i Chińczyków. Jego samego mianowano nawet zarządcą małego miasta – Daurii.

Strony:
1
2


          te wymyślne tortury ,które stosował baron Ungern , to dziecinne zabawy w porównaniu z torturami stosowanymi przez bolszewików w czasie wojny domowej. Np.  na krążowniku AŁMAZ w Odessie. Podczas rewolucji październikowej okręt opanowali bolszewicy, a w jego kajutach rozlokowała się rada marynarzy Odessy . Przyprowadzane na pokład „Ałmaza” ofiary przykuwano żelaznymi łańcuchami do grubych desek i powoli i stopniowo ciągnięto, nogami do przodu, do pieca na statku, gdzie nieszczęśnicy smażyli się żywcem. Potem wyciągano ich stamtąd, spuszczano na sznurach do morza i znów wrzucano do pieca, wdychając zapach spalonego mięsa … Kto mógłby pomyśleć, że człowiek może dojść do takiego okrucieństwa, które nie ma swojego odpowiednika w historii? I taką straszną śmiercią umierali najlepsi synowie Rosji, oficerowie, jej śmiali obrońcy, a pośród nich bohater Port-Artura generał Smirnow! Innych ćwiartowano, przywiązując ich w maszynowni do kół, które rozrywały ich na części, znów następnych wrzucano do kotła parowego, skąd ich później wyjmowano, ostrożnie wynoszono na pokład, niby w tym celu, aby ulżyć ich cierpieniom, a tak naprawdę po to, by podmuch świeżego powietrza wzmocnił ich cierpienia, a potem znów wrzucano do kotła, by taką ugotowaną, bezkształtną masę wyrzucić na koniec do morza.
      Student historii na Uniwersytecie Warszawskim, lektor w Parafii Bożego Ciała na Kamionku. Hobbystycznie członek grupy rekonstrukcyjnej Towarzystwo Historyczne Rok 1920 i lider heavymetalowego zespołu Komandos.
Wolna licencja – ten materiał został opublikowany na licencji
	Creative Commons Uznanie autorstwa – Na tych samych warunkach 3.0 Polska.

	Redakcja i autor zezwalają na jego dowolny przedruk i wykorzystanie (również w celach komercyjnych) pod następującymi warunkami:
	należy wyraźnie wskazać autora materiału oraz miejsce pierwotnej publikacji – Portal historyczny Histmag.org,
	a także nazwę licencji (CC BY-SA 3.0) wraz z odnośnikiem do jej postanowień. W przypadku przedruku w internecie konieczne jest
	także zamieszczenie dokładnego aktywnego odnośnika do materiału objętego licencją.

	UWAGA: Jeśli w treści artykułu nie zaznaczono inaczej, licencja nie dotyczy ilustracji i filmów dołączonych do materiału – w kwestii ich wykorzystania prosimy stosować się do wskazówek w opisie pod nimi
	lub – w razie ich braku – o kontakt z redakcją: redakcja@histmag.org

              Twój komentarz trafił do moderacji serwisu. Opublikujemy go po zatwierdzeniu go przez moderatora. Jeśli chcesz, by Twoje komentarze były publikowane bez oczekiwania na moderację, ZOSTAŃ NASZYM PATRONEM!

      Michał Świgoń
      PROMOHISTORIA
    
      ul. Koźmiana 2/89
    
      01-606 Warszawa
    
      telefon: 692 929 681
    
m.swigon@histmag.org

      NIP 626-281-54-56
    
      Numer konta: PL 33 1140 2004 0000 3802 7410 0716
    
      Maciej Zaremba
    
      redaktor naczelny
    
redakcja@histmag.org

      telefon: 602 212 031
    
Sami o sobie

Skład redakcji

Wesprzyj nas!

Dołącz do nas

Jak uzyskać patronat?

Regulamin serwisu Histmag.org

Polityka prywatności

Regulamin publikacji

Regulamin konkursów

Regulamin sklepu

Oferta reklamowa

Nasze konkursy
