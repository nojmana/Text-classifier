Poznaj świat zwierząt i roślin.Żyjemy w coraz większym pędzie, w ciągłym pośpiechu a doba zawsze wydaje się za krótka. Chciałoby się móc robić wszystko w biegu, ale przecież to niemożliwe, aby w ten sposób wyspać się, zjeść posiłek, a przy tym w krótkim czasie nie opaść zupełnie z sił. Ale czy na pewno? Tym zdawało by się niepodważalnym prawom biologii rządzącej żywymi organizmami, przeczy niepozorny z wyglądu ptak, jerzyk.
 Wizualnie zbliżony do jaskółki ma z nią bardzo niewiele wspólnego. Jest większy, ma brunatnoczarne ubarwienie, sierpowate skrzydła i charakterystyczny, rozwidlony ogon. Jednak to nie jego wygląd ale tryb życia czyni go niezwykłym.Jerzyk to król wszystkich ptaków pod względem wytrzymałości w locie. Jest bardzo szybki. Potrafi opuścić gniazdo z prędkością 70 km na godzinę a nurkując w powietrzu osiąga prędkość 220 kilometrów na godzinę, czyli o wiele większą, niż dopuszczalna prędkość samochodów na polskich autostradach. Charakterystyczne dla niego loty na długie dystanse ustają jedynie w okresie lęgowym, kiedy opiekuje się pisklętami i przebywa rzadziej w powietrzu. Poza tym okresem lata właściwie bez przerwy. „Bez przerwy” można śmiało potraktować jako określenie dosłowne, ponieważ jerzyk potrafi przebywać w powietrzu ciągle nawet 200 dni. Rekordowy czas bez lądowania wynosił 3 lata, co wydaje się wynikiem zupełnie nieprawdopodobnym. Jakim cudem jerzyki radzą sobie z głodem i zmęczeniem w powietrzu? Jerzyki żywią się niewielkimi owadami latającymi, łowiąc je w czasie lotu. Do ich menu zaliczają się komary, chrząszcze, małe gatunki motyli i muchy. Nie pogardzą również pająkami, podróżującymi w powietrzu z babim latem. Wodę zdobywają spijając krople deszczu. Utrudnieniem dla jerzyków mogą być przedłużające się okresy suszy ale także częste ulewy, które z jednej strony pozwalają zaspokoić pragnienie, ale z drugiej sprawiają, że owady chronią się przed deszczem i trudniej zdobyć ich dostateczną ilość. Pożywienie to nie wszystko. Równie ważny dla prawidłowego funkcjonowania każdego zwierzęcego organizmu jest sen. Jerzyki zapadają w krótkie drzemki w locie, zwisając w powietrzu nawet trzy tysiące metrów nad ziemią. Poza tym czasem trzymają się bliżej ziemi, na wysokości, którą osiągają owady latające. Nawet kopulacja następuje w powietrzu, można więc śmiało powiedzieć, że jerzyk jest ewenementem na skalę całego ptasiego świata. Jerzyki budują gniazda na wieżach kościołów, pod dachówkami, w szczelinach murów i w innych wysokich miejscach, z których łatwo jest im wzbić się w powietrze. Ich nogi są niewielkie, mają więc duże trudności z podrywaniem się do lotu z płaskiego podłoża. Osoby, które miały okazję oglądać jerzyki z bliska, mogą uważać się za prawdziwych szczęściarzy. W końcu nieczęsto zdarza się obcować oko w oko z królem.Twój adres email nie zostanie opublikowany. Pola, których wypełnienie jest wymagane, są oznaczone symbolem *Komentarz Podpis * Email * Witryna internetowa Pamiętaj moje dane w tej przeglądarce podczas pisania kolejnych komentarzy. 

Strona poświęcona zwierzętom i roślinom. Znajdziesz tu wiele zdjęć, informacji i ciekawostek. Obserwuj Świat Zwierząt i Roślin na facebooku 🙂 
Madagaskar jest niezwykle barwną i różnorodną wyspą, która posiada bogaty ekosystem - ponad 90% malgaskiej dzikiej przyrody nie występuje w żadnym innym miejscu na Ziemi. Jest tak z tego względu, że miliony lat temu Madagaskar oddzielił się od subkontynentu indyjskiego, co pozwoliło rodzimej faunie i florze ewoluować we względnej izolacji. Niestety, w 2014 roku na wyspie zaobserwowany został inwazyjny gatunek ropuchy - kumak pospolity azjatycki, który wydziela toksyczny szlam zdolny do zabicia prawie wszystkiego, co spróbuje go zjeść. Podatność na toksyny wykazało 88 z przebadanych dotychczas gatunków. 
Kumaki (Duttaphrynus melanostictus) odstraszają drapieżniki wydzielając śmiertelną toksynę, która może powodować zatrzymanie krążenia u drapieżnika. Co zaskakujące, niektóre węże, gryzonie, a nawet jeże mogą jeść ropuchy i obyć się bez szwanku dzięki mutacjom genetycznym, które czynią toksynę nieszkodliwą. Sytuacja jest jednak inna na Madagaskarze, który po oddzieleniu się od subkontynentu indyjskiego około 90 milionów lat temu znajduje się w izolacji i takie ropuchy nigdy nie były tam obecne. W związku z tym, zwierzęta żyjące na wyspie nie wykształciły w swoich organizmach mechanizmów obronnych przed toksyną. 
Zespół naukowców, na czele którego stoi Wolfgang Wüster, herpetolog na Uniwersytecie w Bangor w Wielkiej Brytanii postanowił przeanalizować DNA różnych gatunków malgaskich węży, jaszczurek, żab, ssaków i ptaków, aby sprawdzić, czy ich organizmy wyposażone są w mutacje ochronne. Okazało się, że tylko jeden z gatunków gryzoni jest genetycznie przystosowany do spożywania ropuch. Pozostałe gatunki zwierząt są bardzo narażone, biorąc pod uwagę, że ekspansja ropuch przyspiesza. 
Jak do tej pory zauważono, że kumaki rozprzestrzeniły się na obszarze 350 km na północno-wschodnim wybrzeżu wyspy.  Ropuchy są bardzo płodne - jedna samica może wyprodukować tysiące jaj, a na Madagaskarze jest mnóstwo pól ryżowych, dróg wodnych i systemów odwadniających, które są idealnymi miejscami do ich rozwoju. 
Jak sami naukowcy mówią, jest to jeden z najbardziej inwazyjnych gatunków na świecie, a w dodatku kontakt z nim może okazać się śmiertelny dla praktycznie wszystkich zwierząt żyjących na Madagaskarze. Co więcej, wiele gatunków malgaskich zwierząt  przebywa na bardzo małych obszarach, ponieważ znaczna część wyspy została wylesiona. Opanowanie ekspansji kumaka będzie niezwykle trudnym i kosztownym zadaniem, a ewentualna porażka może zakończyć się wymarciem wielu, niespotykanych nigdzie indziej na świecie gatunków. 

Źródło: sciencemag.orgMadagaskar jest niezwykle barwną i różnorodną wyspą, która posiada bogaty ekosystem - ponad 90% malgaskiej dzikiej przyrody nie występuje w żadnym innym miejscu na Ziemi. Jest tak z tego względu, że miliony lat temu Madagaskar oddzielił się od subkontynentu indyjskiego, co pozwoliło rodzimej faunie i florze ewoluować we względnej izolacji. Niestety, w 2014 roku na wyspie zaobserwowany został inwazyjny gatunek ropuchy - kumak pospolity azjatycki, który wydziela toksyczny szlam zdolny do zabicia prawie wszystkiego, co spróbuje go zjeść. Podatność na toksyny wykazało 88 z przebadanych dotychczas gatunków. Kumaki (Duttaphrynus melanostictus) odstraszają drapieżniki wydzielając śmiertelną toksynę, która może powodować zatrzymanie krążenia u drapieżnika. Co zaskakujące, niektóre węże, gryzonie, a nawet jeże mogą jeść ropuchy i obyć się bez szwanku dzięki mutacjom genetycznym, które czynią toksynę nieszkodliwą. Sytuacja jest jednak inna na Madagaskarze, który po oddzieleniu się od subkontynentu indyjskiego około 90 milionów lat temu znajduje się w izolacji i takie ropuchy nigdy nie były tam obecne. W związku z tym, zwierzęta żyjące na wyspie nie wykształciły w swoich organizmach mechanizmów obronnych przed toksyną. Zespół naukowców, na czele którego stoi Wolfgang Wüster, herpetolog na Uniwersytecie w Bangor w Wielkiej Brytanii postanowił przeanalizować DNA różnych gatunków malgaskich węży, jaszczurek, żab, ssaków i ptaków, aby sprawdzić, czy ich organizmy wyposażone są w mutacje ochronne. Okazało się, że tylko jeden z gatunków gryzoni jest genetycznie przystosowany do spożywania ropuch. Pozostałe gatunki zwierząt są bardzo narażone, biorąc pod uwagę, że ekspansja ropuch przyspiesza. Jak do tej pory zauważono, że kumaki rozprzestrzeniły się na obszarze 350 km na północno-wschodnim wybrzeżu wyspy.  Ropuchy są bardzo płodne - jedna samica może wyprodukować tysiące jaj, a na Madagaskarze jest mnóstwo pól ryżowych, dróg wodnych i systemów odwadniających, które są idealnymi miejscami do ich rozwoju. Jak sami naukowcy mówią, jest to jeden z najbardziej inwazyjnych gatunków na świecie, a w dodatku kontakt z nim może okazać się śmiertelny dla praktycznie wszystkich zwierząt żyjących na Madagaskarze. Co więcej, wiele gatunków malgaskich zwierząt  przebywa na bardzo małych obszarach, ponieważ znaczna część wyspy została wylesiona. Opanowanie ekspansji kumaka będzie niezwykle trudnym i kosztownym zadaniem, a ewentualna porażka może zakończyć się wymarciem wielu, niespotykanych nigdzie indziej na świecie gatunków. Źródło: sciencemag.orgPopularyzator sektora kosmicznego w Polsce. Udziela się głównie na tematy załogowej eksploracji kosmosu, kolonizacji Marsa oraz nowinek astrofizycznych. 

Możesz się zalogować kontem STEEM i zarabiać z nami, wystarczy, że będziesz głosował na wartościowe treści. Zaloguj się za pomocą bezpiecznego STEEMCONNECT lub załóż konto. ZALOGUJ SIĘ STEEMCONNECTPortal Głodni Wiedzyredakcja@glodniwiedzy.plPOW 25 / 22090-248 Łódź © Wszelkie prawa zastrzeżone. Powered by Głodni Wiedzy