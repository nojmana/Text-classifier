"Zwracam się z uprzejmą prośbą o odniesienie się do niejasnej polityki, którą stosuje sieć drogerii Rossmann w Polsce" - zaczyna swój list do Urzędu Ochrony Konkurencji i Konsumentów pani o kryptonimie ZabX@zabikozord. W czwartek opublikowała swój wpis na Twitterze z treścią pisma, krytykującego niemiecką sieć.Według niej Rossmann w Polsce stosuje nie tylko wyższe ceny, ale i oferuje niższą jakość produktów niż w Niemczech. Wylicza przy tym przykłady, które dość łatwo można znaleźć na stronach sklepów internetowych sieci w obu krajach. Chodzi o produkty własne pod markami Alterra i Isana.Przykładowo, mydło w płynie Isana o pojemności 500 ml kosztuje w Niemczech 2,35 zł a w Polsce 3,49 zł, mimo że to polskie ma 16 składników, a niemieckie 19. Polskie jest więc gorszej jakości a droższe. Nie inaczej rzecz się ma w przypadku peelingu kremowego Alterra i kilku innych produktów.Nikt nie może oczywiście zabronić żadnemu sklepowi stosowania takiej polityki cenowej, jaka mu odpowiada i jaką akceptują klienci. To wolny rynek. Wszystko zależy od konkurencji.Agata Nowakowska, rzecznik Rossmanna, wyjaśnia, że polska spółka jest oddzielnym podmiotem z własną politykę cenową "opartą przede wszystkim na atrakcyjnych promocjach". Niemiecki Rossmann ma połowę udziałów w polskiej spółce, więc i polityka na naszym rynku jest odmienna.- W drogeriach Rossmann SDP w naszym kraju 50-70 proc. artykułów sprzedawanych jest w cenach promocyjnych - podała Wirtualnej Polsce Nowakowska. - Na przykład 49 proc. od ceny detalicznej lub 2+2 dla użytkowników "Klubu Rossmann" przy zakupie dwóch produktów w promocji, kolejne dwa są za darmo  - dodaje.Jak informuje pani rzecznik, w sklepach Rossmann GmbH w Niemczech jedynie 10-15 proc. obrotów generowanych jest sprzedażą po cenach promocyjnych.- Dlatego zdecydowanie bardziej uprawnione jest porównywanie średniej ceny nabywanych produktów, która znacznie częściej jest niższa w Polsce ze względu na wspomniane masowe promocje - wyjaśnia Nowakowska. ZabX w swoim piśmie do UOKiK zauważa, że dwa kolejne kosmetyki marek własnych co prawda mają skład identyczny, ale za to ceny w Polsce są dużo wyższe. Chodzi o Isana MED "balsam do ciała, skóra wrażliwa", za którego 250 ml opakowanie w Polsce trzeba płacić 6,99 zł, a w Niemczech - w przeliczeniu - tylko 4,28 zł. Drugi przykład to Isana "krem do ciała z masłem kakakowym i masłem shea do skóry suchej", za którego 500 ml w sklepach nad Wisłą i Odrą klienci płacą 10,99 zł, a ci nad Menem i Sprewą tylko 8,56 zł.Odnosząc się do różnic w składzie, rzecznik Rossmanna uważa, że nieznaczne różnice "mogą być spowodowane nieścisłościami w tłumaczeniu etykiet".- Każdy tego typu sygnał od naszych klientów traktujemy niezwykle poważnie, dlatego z całą pewnością postaramy się dogłębnie wyjaśnić tę kwestię - podsumowuje Nowakowska.Zobacz również: Kat Von D, jedna z najsłynniejszych tatuażystek, stworzyła linię kosmetyków „przyjaznych zwierzętom”W 2016 roku grupa Rossmann miała 8,4 mld euro obrotów, z czego 6,1 mld euro w Niemczech. Rok wcześniej obroty grupy wynosiły 7,9 mld euro.Łącznie w sześciu europejskich krajach firma dysponuje siecią 3635 sklepów, z czego 2057 w Niemczech. W Polsce otwarto do tej pory 1169 sklepów w 400 miejscowościach.Z porównania liczb widać, że Polska jest drugim najważniejszym rynkiem dla niemieckiego koncernu. Pierwszy sklep w naszym kraju powstał w Łodzi już w 1993 roku.Jako że inwestycje w Turcji, Czechach, na Węgrzech i w Albanii są o wiele mniejsze niż w Polsce, można stwierdzić, że większość z 2,3 mld euro obrotów w 2016 r. zrealizowano w Polsce.Właścicielem 100 proc. udziałów w polskiej sieci jest utworzony w 1996 roku holenderski Rossmann Central Europe B.V. z siedzibą w Renswoude koło Utrechtu. Rossmann Supermarkety Drogeryjne należy do grupy niemieckiego Rossmanna, ale ten ma w jej holenderskim właścicielu tylko połowę udziałów. Kapitał zakładowy polskiej spółki wynosi 26,4 mln zł.