Ustawa w swoim założeniu ma uporządkować reklamowy bałagan. Precyzuje więc definicję reklamy, szyldu oraz krajobrazu. Nakłada na samorządy nowe obowiązki, np. wykonanie audytu krajobrazowego, ale daje im też owe możliwości. Samorząd będzie mógł wskazać, gdzie można, a gdzie nie można umieszczać reklamy i jakiej ma być wielkości.Gminy będą mogły pobierać opłaty nawet za reklamy usytuowane na prywatnych nośnikach. Opłata ma się składać z części stałej w wysokości 2,50 zł za dzień i części zmiennej, która nie może przekroczyć 20 gr za 1 mkw. powierzchni tablicy lub urządzenia reklamowego. Według szacunków ustawodawców, gminy mogą zarobić na tym nawet 67 mln zł rocznie. Z opłaty mają być zwolnione tablice czy urządzenia reklamowe, które „nie są widoczne z przestrzeni dostępnych publicznie” lub „znajdują się we wnętrzu budynku”.-  Po co mi reklama, której nikt nie będzie widział? A jeśli zechcę powiesić swoją reklamę na swoim płocie, to będę musiał zapłacić podatek? Tak? - docieka Janusz Krupiński, prowadzący małą drukarnię. - Przecież to blisko tysiąc złotych rocznie. Paranoja – podkreśla.Samorządy będą mogły też zdjąć nielegalną reklamę, wystawić za nią rachunek i nałożyć grzywnę do 5000 zł. Stowarzyszenia – Miasto moje a w  nim, Ulepsz Poznań czy Forum Rozwoju Lublina, które od wielu lat walczą z nachalnymi reklamami, uważają, że takie sankcje są bardzo małe i spowodują, że duzi reklamodawcy nie będą respektować prawa. Nadal więc gigantyczne reklamy będą szpecić najpiękniejsze zakątki miasta. W swoim liście otwartym twierdzą, że ustawa w obecnym kształcie straciła swoją główną, finansową siłę egzekucyjną wskutek skreślenia zapisu o nakładaniu zwielokrotnionej opłaty karnej za łamanie reguł ustalonych przez radę gminy.Gronkiewicz-Waltz: jesteśmy bardzo rozczarowaniDodatkowy dochód Opłata za reklamę dla tych, którzy na niej zarabiają, to nic innego jak haracz, wszak właściciel nieruchomości będzie zmuszony płacić podatek na rzecz gminy. - Moja posesja znajduje się tuż przy drodze krajowej. W ogródku mam dwie tablice reklamowe. Dzięki temu co miesiąc mam z tego ponad 2 tys. zł. To dla mnie bardzo dużo – mówi Tomasz, właściciel nieruchomości na trasie Wrocław - Poznań. - Nie wyobrażam sobie sytuacji, że gmina zabrania mi umieszczania tych reklam i pozbawia mnie dodatkowego źródła dochodu albo nakłada na mnie kolejny podatek – podkreśla.Wywieszona na budynkach reklama, głównie na blokach wspólnot mieszkaniowych, też zarabia. - W ubiegłym roku udało nam się ocieplić nasz blok. Spora część funduszy pochodziła właśnie z opłat za reklamy, które są wieszane na szczycie budynku. Gdy nam tego zabronią, będzie nam dużo trudniej zgromadzić środki na inwestycje – podkreśla Jan Kruk, członek wspólnoty mieszkaniowej z wrocławskiej dzielnicy Krzyki.Dla takich właśnie wspólnot każda możliwość powiększenia swojego funduszu jest znacząca.W latach 2011-2013 w całym kraju zarobiły w ten sposób ok. 64 mln zł. Teraz może się to zmienić.Krytycznie o ustawie Krytycznie do ustawy odnosi się także Izba Gospodarcza Reklamy Zewnętrznej, zrzeszająca firmy, do których należy blisko 68 tys. różnego rodzaju nośników. Ogólna liczba istniejących w Polsce nośników outdoorowych wynosi blisko 92 tys.Lech Kaczoń, prezes Izby, uważa, że ustawa łamie konstytucję, jest zbiorem kontrowersyjnych przepisów i przy jej opracowaniu nie zostały uwzględnione zasadne uwagi organizacji społecznych oraz branżowych.- Większość przedstawicieli branży odniosła wrażenie, iż nad ustawą pracowali ludzie, którzy nie wiedzą nic o rynku reklamowym. Wydawało się, że początkowe założenia projektu ustawy szły w dobrym kierunku, ale podczas prac w sejmie poszły zupełnie w złym – podkreśla prezes.