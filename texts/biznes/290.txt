Resort kierowany przez Mateusza Morawieckiego przyznaje się do błędu i wycofuje się z ogłoszonych kilka dni temu propozycji. "Głos biznesu jest dla nas ważny, dlatego w reakcji na dotychczasowe  opinie kierujemy do dodatkowych analiz część rozwiązań zaproponowanych w  projekcie ustawy o uproszczeniach podatkowych dla przedsiębiorców" - czytamy w liście przesłanym redakcji. Budzący największe protesty przedsiębiorców katalog przychodów i kosztów uzyskania przychodów w PIT oraz CIT, a także zmiana procedury specjalnej w ustawie Prawo celne zostały wyłączone 23 listopada z projektu ustaw - poinformowało ministerstwo. Jak wyliczył money.pl, zmiany dotyczą miliona samochodów zarejestrowanych w polskich firmach.W projekcie pakietu ustaw składających się na Konstytucję Biznesu, który przedstawił Mateusz Morawiecki, zawarto propozycję, zgodnie z którą, prawo do zaliczenia do kosztów uzyskania przychodów wydatków związanych z używaniem w  firmie samochodu osobowego, przysługiwać miało wyłącznie pod warunkiem prowadzenia szczegółowej ewidencji przebiegu pojazdu. Bez tego do kosztów uzyskania przychodów zaliczyć można by było jedynie połowę odpisów amortyzacyjnych, opłat leasingowych, czynszu najmu i innych wydatków związanych eksploatacją samochodu (paliwo, naprawy, ubezpieczenie).Jako pierwsza zareagowała Konfederacja Lewiatan, której eksperci stwierdzili, że uwzględniając ogromny nakład pracy związany z udokumentowaniem każdego  przejazdu samochodem firmowym, projektodawcy liczą, że przedsiębiorcy,  którzy sporadycznie wykorzystują samochód służbowy do celów prywatnych,  zrezygnują z połowy odliczenia i zapłacą po prostu wyższy podatek.- Obecnie nie budzi wątpliwości, że odpisy amortyzacyjne i raty leasingowe stanowią w całości koszt uzyskania przychodu niezależnie od tego, że samochód sporadycznie wykorzystywany jest do celów prywatnych podatnika. Niedawno minister wydał też interpretację indywidualną, w której potwierdził prawo do odliczenia wydatków związanych z eksploatacją samochodu - wskazał Przemysław Pruszyński, doradca podatkowy, sekretarz Rady Podatkowej Konfederacji Lewiatan.Reakcja ministerstwa może zaskakiwać, bo rzadko się zdarza, by urzędnicy administracji państwowej otwarcie przyznawali się do błędu."Rozwiązania przedstawione w ustawach towarzyszących projektowi ustawy -Prawo przedsiębiorców należy traktować jako wstępne propozycje, którezostaną poddane uzgodnieniom międzyresortowym i szerokim konsultacjomspołecznym. Zgłaszane uwagi pozwolą na wypracowanie przepisów,uwzględniających postulaty środowiska przedsiębiorców" - czytamy w stanowisku przesłanym do redakcji money.pl.Resort zapewnia, że już w przyszłym tygodniu rozpocznie prekonsultacje pakietu zmian z organizacjami przedsiębiorców skupionymi w Zespole Doskonalenia Regulacji Gospodarczych przy Ministerstwie Rozwoju. W kolejnych tygodniach wszystkie projekty ustaw składające się na pakiet "Konstytucji Biznesu" będą kierowane do konsultacji społecznych i uzgodnień międzyresortowych.