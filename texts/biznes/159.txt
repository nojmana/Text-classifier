Trzykrotnie mniejszy zysk niż rok wcześniej, spadek oglądalności głównego kanału telewizyjnego, a do tego kurcząca się baza klientów platformy nC+.  Pierwsza połowa roku nie była dla TVN-u udana, ale prezes spółki jej gorsze wyniki tłumaczy między innymi kryzysem w Grecji, a także "niepewnością związaną z    wyborami prezydenckimi w Polsce". Jak poinformowano, TVN jeszcze w tym roku ma zostać wycofany z warszawskiej giełdy. Aktualizacja: 11:00- Wyniki TVN w pierwszej połowie roku odzwierciedlają niższą niż    oczekiwana oglądalność oferty programowej głównego kanału w połączeniu z    niższą dynamiką rynku, którą przypisujemy niepewności związanej z    wyborami prezydenckimi w Polsce oraz sytuacją ekonomiczną Grecji i jej    potencjalnym wpływem na Unię Europejską -  powiedział prezes   Markus Tellenbach, cytowany w komunikacie spółki.-  W takim otoczeniu rynkowym   utrzymaliśmy rentowność na poziomie  skorygowanej EBITDA dzięki   zbilansowaniu wzrostu przychodów oraz  kosztów operacyjnych, związanych   głównie z dalszymi nakładami na  ofertę programową - dodał.Wskazał jednocześnie, że z firma optymizmem rozpoczyna drugą połowę  roku,   ponieważ poziom zamówień na lipiec i sierpień wskazuje na  przyspieszenie   wzrostu rynku, co TVN wykorzysta dzięki jesiennej  ofercie programowej   wprowadzając nowe programy i seriale.TVN odnotował w drugim  kwartale 36,89 mln zł  skonsolidowanego zysku netto wobec 115,08 mln zł zysku rok wcześniej. Spadły też wyniki operacyjne mimo wzrostu przychodów. Akcje spółki mają być wycofane z obrotu na  warszawskiej giełdzie do końca roku."Wynik netto zmniejszył się do 37 mln zł w drugim kwartale ze względu   na zmianę rok do roku wpływu różnic kursowych z dodatniego na ujemny,   podczas gdy wynik półroczny spadł o 8 proc. do 116 mln zł odzwierciedlając   jednorazowe koszty transakcji zmiany kontroli, przewyższające poprawę   wyniku finansowego netto" - czytamy w komunikacie spółki.Skonsolidowane przychody ze sprzedaży sięgnęły 445,40 mln zł w II kw. 2015 r. wobec 433,89 mln zł rok wcześniej. Zysk operacyjny wyniósł 141,90 mln zł wobec 165,54 mln zł zysku rok wcześniej.Spółka podała, że wzrost przychodów odzwierciedla przede wszystkim   dobre wyniki oglądalności kanałów tematycznych TVN w efekcie czego   przychody związane z reklamą wzrosły o 3,6 proc..Skorygowany wynik EBITDA za okres sześciu miesięcy wzrósł rok do roku   o 0,9 proc. i wyniósł 265 mln zł w wyniku poprawy przychodów w drugim   kwartale skompensowanego z nadwyżką przez inwestycje w wiosenną ofertę   programową."Wskaźnik długu netto do skorygowanej EBITDA poprawił się do 3,6 z   3,9 na koniec ubiegłego roku w wyniku wysokich przepływów pieniężnych i   korzystnej zmiany kursów walutowych" - podano również.W ujęciu jednostkowym zysk netto w pierwszym półroczu 2015 r. wyniósł 170,01 mln zł wobec 135,93 mln zł zysku rok wcześniej."Udział portfolio kanałów TVN w całodziennej oglądalności w   komercyjnej grupie docelowej wzrósł rok do roku do 22,1 proc. w drugim   kwartale, przy wysokich wynikach kanałów tematycznych, które   zrekompensowały mniejszą popularność głównego kanału" - wskazano w   informacji."Wycofanie akcji TVN z obrotu na Giełdzie Papierów Wartościowych w  Warszawie planowane jest do końca roku" - czytamy w prezentacji.Zakup 52,7 proc. udziałów w TVN przez Scripps Networks Interactive  sfinalizowano 1 lipca. Zgodnie z wcześniej zapowiadanymi zamiarami,  Scripps Networks Interactive ogłosił wezwanie do sprzedaży pozostałych  akcji TVN po cenie 20 zł za akcję. Zarząd TVN opublikował swoją  pozytywną opinię na temat powyższego wezwania.Liczba abonentów platformy nC+ wyniosła 2,1 mln na koniec drugiego kwartału 2015 roku, podał TVN."nC+ - strategiczna spółka stowarzyszona TVN - miała na koniec czerwca 2,1 mln abonentów, z miesięcznym ARPU na poziomie 68,0 zł i przychodami w wysokości 1.041 mln zł w pierwszej połowie roku. EBITDA za ten okres wyniosła 210 mln zł, a udział TVN w zysku nC+ osiągnął 29 mln zł" - czytamy w komunikacie.Na koniec pierwszego kwartału 2015 roku liczba abonentów platformy nC+ wynosiła 2,12 mln, co oznaczało spadek o 3 proc. rok do roku.Na koniec ubiegłego roku liczba klientów platformy TV cyfrowej nC+ wynosiła 2,146 mln.Platforma nC+ jest w 51 proc. własnością Grupy Canal+, w 17% własnością LGI i w 32 proc. - Grupy TVN.TVN jest jedną z wiodących spółek mediowych w Polsce oferującą   bezpłatne i płatne lifestylowe i rozrywkowe kanały telewizyjne, w tym   m.in. TVN, TVN Style, TTV, TVN Turbo, a także wiodący całodobowy kanał   informacyjny TVN24 oraz kanał informacji gospodarczych TVN24 Biznes i   Świat. W 2014 roku dzięki swojej ofercie TVN zyskał największą na   polskim rynku oglądalność na poziomie 22 proc. W połowie marca br.  Scripps  Networks Interactive zawarła umowę nabycia 52,7 proc. akcji TVN  od ITI oraz  Grupy Canal+. 