Takie historie nie zdarzają się często. Kiedy w 1999 roku młody Jack Ma zapowiadał, że zakładana przez niego platforma do e-handlu będzie konkurować z Amazonem, uważano go za szaleńca. Dziś wartość rynkowa Alibaby na Wall Street przekracza 479 mld dolarów, a on sam jest jednym z najbogatszych ludzi na świecie. Amerykański sen „od pucybuta do milionera” wydarzył się więc na chińskiej ziemi.Jack Ma mimo olbrzymiego sukcesu zachował sporo dystansu do siebie. Chętnie mówi o swoich porażkach. Choćby o tym jak starał się dostać na studia na Harvardzie i dziesięć razy go odrzucono.– Kiedy KFC wchodziło do Chin i otwierało się w moim mieście do pracy zgłosiło się 24 kandydatów. Przyjęto 23 osoby. Byłem jedynym gościem, którego nie zatrudnili  –  opowiada wywołując wśród słuchaczy salwy śmiechu.Oto najlepsze cytaty twórcy potęgi serwisu Alibaba:„Jeśli się nie poddasz, wciąż masz szansę. A gdy jesteś mały, musisz polegać na własnej inteligencji, a nie sile”„Dziś jest okrutne. Jutro nawet bardziej okrutne. Pojutrze jest piękne”„Jednym z sekretów sukcesów Alibaby jest to, że zatrudniamy wiele kobiet – jest ich 47 proc. w naszej firmie. Kobiety częściej myślą o innych, nie tylko o sobie”„Pamiętam gościa z kadry kierowniczej w Walmarcie, który przybył do Hangzhou 5 lat temu. Powiedziałem mu, że być może za 10 lat staniemy się więksi od Walmartu. Stwierdził: Człowieku, możesz mieć nadzieję – jeśli chcesz mieć 10 tys. nowych klientów, musisz zbudować nowy magazyn, to i tamto. A mnie wystarczają do tego dwa serwery”„Tak wiele osób, z którymi rozmawiałem kiedyś o Alipay powtarzało, że to najgłupszy pomysł jaki miałem. Odpowiadałem wtedy: nie obchodzi mnie, czy to głupie, czy mądre, tak długo jak będą używali tego ludzie. Dziś mamy już 800 mln użytkowników Alipay!”„Jeśli chcesz wygrać w XXI wieku zaangażuj wszystkich pracowników w podejmowanie decyzji. Upewnij się, że twoi ludzie są lepsi od ciebie, wtedy odniesiesz sukces”„Nigdy nie okłamuj innych, zarówno w biznesie jak i w życiu. W 1995 r. byłem zwodzony przez cztery firmy. Wszystkie dziś już nie istnieją. Przedsiębiorstwo nie zajdzie daleko na oszustwie”„Jeśli chcesz mieć wielką firmę, pomyśl jaki problem społeczny możesz rozwiązać”„Ucz się od konkurencji, ale nigdy od niej nie kopiuj. Skopiuj, a przepadniesz”„Jestem bardzo prostym facetem, nie jestem mądry. Wszyscy myślą, że Jack Ma jest bardzo inteligentny. Może i wyglądam inteligentnie, ale mój mózg jest bardzo głupi”„Jeśli masz miliard dolarów, to nie są twoje pieniądze. To zaufanie jakim obdarzyło cię społeczeństwo”„Wiele lat temu chciałem zmienić świat. Teraz myślę, że jeśli chce się zmienić świat, trzeba zmienić siebie. Zmiana siebie jest ważniejsza i łatwiejsza niż zmiana świata”„Chcąc poprawić świat, mogę poprawiać warunki pracy w swojej firmie – mieć pewność ze mój zespół jest zadowolony. Bo jeśli zespół jest zadowolony, to moi klienci będą zadowoleni”„Zatrudnij osobę, która najlepiej pasuje do danej pracy, a nie najbardziej utalentowaną. Jeśli chcesz uruchomić traktor, nie ma sensu instalować w nim silnika samolotu”„Obecnie Chiny są drugą największa gospodarką na świecie. Kraj powinien zwracać uwagę na jakość gospodarki. To tak jak z rozwojem człowieka: w pewnym momencie ciało przestaje rosnąć. Wtedy musisz się upewnić, że rozwijasz swój umysł, swoją kulturę, wartości, swoją mądrość. Myślę, że Chiny zmierzają w tym kierunku”© COPYRIGHT 2018 Generacjasmart.pl