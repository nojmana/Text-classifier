
Pracodawcy mają coraz większe problemy ze znalezieniem odpowiednich pracowników, na koniec kwietnia na pracowników czekało prawie 120 tys. wakatów - komentują piątkowe dane Głównego Urzędu Statystycznego o popycie na pracę ekonomiści, z którymi rozmawiała PAP.
GUS poinformował w piątek, że na koniec I kwartału 2017 r. w firmach zatrudniających co najmniej jedną osobę było 119,5 tys. wolnych miejsc pracy, o 41,5 tys. (53,2 proc.) więcej niż na koniec poprzedniego kwartału. W porównaniu z pierwszym kwartałem roku poprzedniego liczba wolnych miejsc pracy wzrosła o 29,9 tys., tj. o 33,4 proc. Zgodnie z danymi GUS w końcu omawianego okresu nie obsadzonych było jeszcze 27,5 tys. nowo utworzonych miejsc pracy. Jednocześnie urząd podał, że I kw. 2017 roku utworzono o 88,9 proc. więcej nowych miejsc pracy w porównaniu z poprzednim kwartałem i o 17,7 proc. więcej niż w I kwartale roku poprzedniego, a zlikwidowano o 30 proc. więcej miejsc pracy niż w poprzednim kwartale. 





sas.render('42713');  // Format : Navibox_3 300x250





Ekonomistka z PKO BP Marta Petka-Zagajewska powiedziała PAP, że dane pokazują obraz rynku pracy, o którym mówi się już od dłuższego czasu - ożywienie w popycie zewnętrznym i wewnętrznym wspierające gospodarkę z dwóch strumieni przekłada się na potrzeby firm dotyczące zwiększenia mocy produkcyjnych, a tym samym zwiększenia zatrudnienia. "Otoczenie makroekonomiczne sprzyja utrzymywaniu wysokiego popytu na pracę. Z drugiej strony każdy kolejny miesiąc to nowe historyczne minima, jeśli chodzi o bezrobocie, co oznacza, że podaż pracy się kurczy. Zapełnienie każdego dodatkowego miejsca pracy jest trudniejsze, tym bardziej, że ci, którzy zostają bez pracy w coraz mniejszym stopniu mają kompetencje, które odpowiadają oczekiwaniom pracodawców" - wyjaśniła Petka-Zagajewska. Wskazała, że z ankiet wynika, iż coraz częściej firmy mają problemy ze znalezieniem pracowników, ale jeszcze częściej wskazują na problem ze znalezieniem pracowników o właściwych kompetencjach. "Dane GUS potwierdzają rosnące problemy pracodawców na rynku pracy. Mówi się o tym, że polski rynek pracy zasilają Ukraińcy, ale oni głównie uzupełniają miejsca, gdzie wymagania są relatywnie niskie. Pracownicy z Ukrainy nie stanowią odpowiedzi na bardziej wyrafinowane zapotrzebowanie. Dlatego Ukraińcy nie mogą być w całości traktowani, jako rozwiązanie problemu narastającej dysproporcji między tym, kto na rynku pracy jest poszukiwany, a kto jest dostępny" - powiedziała. Jej zdaniem w takiej sytuacji należałoby się spodziewać rosnącej dynamiki wynagrodzeń, jednak znaczącego przyspieszenia jednak nie widać. "Na razie jest chyba za wcześnie, żeby mówić o tym, że sytuacja na rynku pracy przekłada się na dane o wynagrodzeniach. Możemy oczekiwać, że prędzej, czy później to jednak nastąpi" - dodała. Także główna ekonomistka Konfederacji Lewiatan Małgorzata Starczewska-Krzysztoszek zgadza się, że firmy mają coraz więcej problemów ze znalezieniem odpowiednich pracowników. "Jeśli mamy wolne miejsca pracy na poziomie prawie 120 tys. to znaczy, że jakaś część przedsiębiorstw potrzebowała tylu pracowników i ich nie miała" - powiedziała.Zwróciła uwagę, że w pierwszym kwartale powstało 226,1 tys. nowych miejsc pracy. "Zwykle w pierwszym kwartale tworzy się najwięcej nowych miejsc pracy, bowiem to okres, kiedy zatrudnienie odbudowują branże sezonowe, np. budownictwo. Tym razem mamy naprawdę istotny skok, choć ten trend widać od 2013 r." - zaznaczyła. Według niej dane GUS o popycie na pracę to zapewne efekt wzrostu gospodarczego w pierwszym kwartale, który sięgną 4 proc. "Trzeba jednak pamiętać, że wzrost ten nie został wypracowany przez przyspieszenie inwestycji, ale w dużym stopniu przez wzrost zatrudnienia oraz tworzenie nowych miejsc pracy. Możemy też postawić hipotezę, że zacieśniająca się sytuacja na rynku pracy, czyli coraz mniej osób poszukujących pracy i coraz więcej instytucji i przedsiębiorstw szukających pracowników powoduje, iż zatrudniający są coraz bardziej skłonni do zamiany formy zatrudnienia - z pracy tymczasowej na umowy kodeksowe" - powiedziała.Ekonomistka zwróciła ponadto uwagę na wysoki odsetek wolnych miejsc pracy w małych firmach budowlanych, co może świadczyć o odradzającym się rynku takich usług np. remontowych. Z drugiej strony wskazała na relatywnie niewielką liczbę wolnych miejsc pracy w większych firmach budowlanych. Może to oznaczać, że duże inwestycje jeszcze nie ruszyły, bądź też przedsiębiorstwa takie zdążyły już zatrudnić pracowników. 





sas.render('42700');  // Format : Banner_645x80 645x80





GUS zaznaczył, że z analizy danych dla okresu I kwartał 2012 - I kwartał 2017 roku wynika, że tylko w jednym kwartale liczba zlikwidowanych miejsc pracy była wyższa od nowo utworzonych (IV kwartał 2012 r.), natomiast we wszystkich pozostałych kwartałach tendencja była odwrotna (przeważała liczba nowo utworzonych miejsc pracy). "Począwszy od I kwartału 2016 roku, w porównaniu z danymi kwartalnymi dla poprzednich lat, liczba nowo utworzonych miejsc pracy jest znacząco wyższa od liczby zlikwidowanych miejsc pracy. Na wzrost lub spadek liczby nowo utworzonych i zlikwidowanych miejsc pracy oprócz sytuacji gospodarczej ma wpływ również sezonowy charakter prac w niektórych rodzajach działalności" - dodano.mmu/ dym/ skr/Pracownik to niestety przykra pozycja w bilansie która tylko zaniza wynik finansowy pal licho by na samej wypłacie się kończyło kit ze poza płacowych kosztów jest drugie tyleTo niech prezes sam pracuje i robi wszystko i nikogo nie zatrudnia. Będzie taniej :)Kadrową też niech zwolni bo to przecież koszt niepotrzebny.Olewam polskich pseudo pracodawców -łowców niewolników ,nie daj się złapać w sieci ,bo będziesz polskim kunta kinte.bzdury - byłem u oferentow kilku - fikacja fikacja - szukaja owszm za darmo tz zrefundacja klienta albo niewolnika za darmo reszta ich nie interesujePrzyjdzie jeszcze taki czas ze ludzie będą robić za michę ryżu  co by z głodu nie paść tylko musi się zrobić głęboki kryzys np inflacja podwyżki stóp procentowych oraz przecena na rynku nieruchomości  i stryczki za niepospłacane kredyty nie da się całej gospodarki wiecznie kredytować  wcale bym się nie zdziwił 
    jak by wrócił rok 1989 i armagedon finansowy to co było w 2008 to przy tym byłby pikuśPrędzej tu będzie Bangladesz niż Niemcy krawaty tu nikt nie potrzebuje tylko ludzi za najniższą krajowaSTOP NIEWOLNICTWU W POLSCEPOLSKA TO NIE CHINY - POLACY ZA MISKĘ RYŻU ROBIĆ NIE BYDĄ...Chiny już też są za drogie bo zaczynają dorównywać zarobkami w Polsce Tańsze są Indie , Bangladesz , Butan czy Nepal  za 2 dolary na cały dzień jak ktoś oczekuje 8 Euro na godzinę  to nie w Polsce jeszcze nie ten level na 10 pracowników fizycznych potrzeba 1 biurowego oczekiwania że szef zapłaci za 
    papier bez pokrycia w przychodach to nie lata 70 i 80  WYJDŻCIE Z SOCJALIZMU BO NADAL MENTALNOŚĆ MAMY WCZESNEGO GIERKAczas zacząć podnosic pensje warunki pracy pracowników, zmniejszyć wymagania na  normalne - jeden pracownik jeden etat na jednym stanowisku, czas też zrezygnować z agencji pracy bo to nic dobrego i coraz więcej osób nie chce tyrać na kolejnych pośredników .Ktoś tu dobrze napisał, że pracodawcy szukają niewolników. Praca jest ale w budowlance. W innych gałęziach jej nie ma i nie potrzebują ludzi z wiedzą i doświadczeniem. Prawda jest taka, że  zatrudniają młodych bez wiedzy i doświadczenia aby mniej zapłać a specjalista nie może znaleźć pracy. Ot cała prawda.Oblicz wysokość pensji netto, należne składki oraz podatek.Korzystanie z portalu oznacza akceptację regulaminu.  Polityka cookies   |   Polityka prywatności 