
Jump to navigation
Wyrwij fiskusowi bat!My, polscy podatnicy, jesteśmy uczciwymi obywatelami. Płacimy podatki, bo wiemy, że to nasz obowiązek. Fiskus zbyt często próbuje nam wmówić, że jesteśmy przestępcami. Za oszusta zostaje uznany każdy, kto nie potrafi udowodnić swojej niewinności. Urzędnicy wciąż hołdują zasadzie domniemania winy. Nie godzimy się na to!Aparat państwa tworzy przepisy – jeśli są niejasne, odpowiedzialność za negatywne skutki nie powinna być po stronie obywatela – Prezydent RP Bronisław Komorowski.W Sejmie RP od paru miesięcy leży projekt noweli przepisów, które zmusiłyby urzędników fiskusa do zmiany swojej postawy wobec obywateli. Prezydent Bronisław Komorowski proponuje w nim, by wątpliwości interpretacyjne przepisów prawa podatkowego rozstrzygać na korzyść podatnika. Wszyscy są zgodni, że zasada ta jest słuszna i należy ją jak najszybciej wdrożyć. Jednak nie Ministerstwo Finansów, które deklaruje, że ją wprowadzi, ale w bliżej nieokreślonej przyszłości. Aparat skarbowy mocno trzyma swój bat – broni swojego prawa do nadużyć, do bezkarności wobec nękania obywateli. Nie chce, by proponowana zasada stała się fundamentem myślenia o podatkach i o nas – podatnikach. Urzędnicy resortu finansów chcą ją utopić w gąszczu proponowanych przez siebie zmian w ordynacji podatkowej i maksymalnie opóźnić sejmowe prace nad nią.Politycy często mówią, że coś zrobią, a potem okazuje się, że nie pozwoliły im na to tzw. obiektywne czynniki – Prezydent Pracodawców RP Andrzej Malinowski. Nie zgadzamy się na dyktat fiskusa. Apelujemy do Marszałka Sejmu Radosława Sikorskiego i Prezes Rady Ministrów Ewy Kopacz – uchwalcie przepisy proponowane przez Prezydenta Komorowskiego jeszcze w tej kadencji Parlamentu! Mamy dość traktowania nas jak przestępców! Pozwólcie nam uczciwie pracować i płacić podatki, a nie walczyć z aparatem skarbowym.Należy obecnie zmienić tok myślenia w sprawie kontroli podatkowych – nie ma kontroli w celach prewencyjnych, kontrola ma przynosić wpływy budżetowe – notatka ze spotkania urzędników Ministerstwa Finansów z naczelnikami izb skarbowych.My się na to nie godzimy!A Ty? Poprzyj, podaj dalej! Więcej o akcji: panstwodlaobywateli.plCzujesz się pokrzywdzony przez fiskusa? Napisz do nas:pokrzywdzeni@panstwodlaobywateli.pl Adresat/Adresaci petycji: Marszałek Sejmu Radosław Sikorski oraz Prezes Rady Ministrów Ewa Kopacz