​W listopadzie w prestiżowym piśmie naukowym ukazały się wyniki sensacyjnych badań. Wynikało z nich, że dietetyczne warianty coli mogą być lepsze dla osób walczących z nadwagą niż woda mineralna. Teraz wyszło na jaw, że badania były sponsorowane przez instytut, wspierany przez Coca-Colę i Pepsi.Zaskakujące wyniki badań ukazały się w piśmie „Journal of Obesity”. Do mediów trafiły wtedy informacje, że osoby z nadwagą powinny przemyśleć zamianę wody mineralnej na np. dietetyczną colę. Głównym autorem publikacji był Peter Rogers, profesor psychologii biologicznej z Uniwersytetu w Bristol – jednej z najbardziej szanowanych uczelni w Wielkiej Brytanii. Jak jednak odkryła gazeta „Sunday Times”, za badaniami stał instytut ILSI Europe. Teoretycznie to organizacja non-profit, która działa na rzecz poprawy ludzkiego zdrowia. Jednak okazało się, że wśród sponsorów organizacji są… firmy PepsiCo oraz Coca-Cola. Mało tego, według „Sunday Times”, przedstawiciele dwóch wielkich firm zostali dopuszczeni do specjalnych grup, które przygotowywały badania dla profesora Rogersa. Dodatkowo wyszło na jaw, że niektórzy autorzy badania zostali hojnie wynagrodzeni – dostali za pracę 750 funtów, czyli ok. 4,4 tys. zł. A o tym w samej publikacji nie wspomniano.Media odkryły, że sama publikacja 14-stronicowa z „Journal of Obesity” też nie może być traktowana zbyt poważnie. Bowiem na ponad 5,5 tysięcy eksperymentów tylko jeden potwierdził, że rzeczywiście – pijąc dietetyczne napoje można zrzucić na wadze. Jak się okazało, ten eksperyment został z kolei wsparty przez American Beverage Association – organizację wspierającą producentów napojów bezalkoholowych.Co ciekawe, w działaniach swojego profesora nie widzi problemu jego uczelnia. - Badanie zostało współfinansowane przez ILSI, ale też przez unijne fundusze i inne organizacje – zaznaczono w oficjalnym oświadczeniu.Sami naukowcy nie są jednak zaskoczeni takim obrotem spraw. - Sugestia, że picie coli może być zdrowsze od pica wody jest po prostu śmieszna – powiedział gazecie „The Independent” znany kardiolog Aseem Malhotra. I dodał, że jeśli chcemy ufać badaniom, to powinniśmy trzymać wielkie korporacje jak najdalej od naukowców.Zobacz również