Zaloguj sięTUZ i Compensa dostały karę za zaniżanie składek w polisach komunikacyjnych. To ostrzeżenie i początek większej akcji.Na wtorkowym posiedzeniu Komisja Nadzoru Finansowego (KNF) sypnęła karami dla ubezpieczycieli. Pierwszy raz dotyczą one zaniżania stawek w OC i AC komunikacyjnym. Nadzór uderzył na razie w dwie firmy — TUZ, który dostał 260 tys. zł za lata 2011-15, oraz Compensę, jako następcę prawnego Benefii, która musi zapłacić 600 tys. zł, za podobny okres.Ostra sankcja:
Komisja Nadzoru Finansowego, kierowana przez Marka
Chrzanowskiego, sięgnęła po rzadko stosowaną sankcję. Ostatni raz ukarała ubezpieczycieli
za zaniżanie składek w 2011 r. Szymon Łaszewski Sygnał ostrzegawczyŻaden z ukaranych podmiotów nie chce komentować sprawy, tłumacząc, że nie dotarło do nich jeszcze oficjalne stanowisko KNF. Ci, których bat jeszcze nie dosięgnął, też odmawiają wypowiedzi. Na rynku jednak zawrzało.— To ciekawy przypadek, kiedy KNF nakłada na ubezpieczycieli kary trochę po fakcie, ponieważ stawki w komunikacji już zaczęły rosnąć. Ponadto dostało je tylko dwóch ubezpieczycieli, a kwoty są raczej symboliczne. Wydaje się zatem, że to ostrzeżenie dla rynku, że komisja przygląda się podobnym praktykom i będzie działać stanowczo, a za chwilę może się posypać więcej kar — mówi Łukasz Zoń, prezes Stowarzyszenia Polskich Brokerów Ubezpieczeniowych i Reasekuracyjnych. Zdaniem Łukasza Wawrzeńczyka, prezesa Profika Broker, kary są dostosowane do wielkości ubezpieczycieli.— Miarkowano je tak, aby były zauważalne, lecz nie dotkliwe. Co więcej — dotyczą one działań ubezpieczycieli z lat 2011-15, co należy odczytać jako element dialogu z rynkiem i jasny sygnał ostrzegawczy dla ubezpieczycieli — mówi prezes Profika Broker. Jego zdaniem, w zakresie stawek w komunikacji nie ucywilizował się jeszcze cały rynek.— Moim zdaniem, przez podjęte działania nadzorca sygnalizuje,że powoli kończy się jego cierpliwość wobec ignorowania wytycznych w sprawie wprowadzenia indywidualnej oceny ryzyka w pakietach leasingowych i dilerskich. Bo o ile w przypadku ubezpieczeń indywidualnych i flotowych mniej lub bardziej rygorystycznie stosowane są indywidualne procedury oceny ryzyka ubezpieczeniowego, to w przypadku pakietów leasingowych i dilerskich indywidualna ocena ryzyka praktycznie nie istnieje. Właśnie taki stan rzeczy może skutkować kolejnymi karami za dumping cenowy, tym razem dla ubezpieczycieli posiadających największy udział w segmencie pakietów leasingowych i dilerskich — twierdzi Łukasz Wawrzeńczyk.Zwraca uwagę, że jednym ukaranych ubezpieczycieli jest nieistniejąca już Benefia, która prawdopodobnie dostała karę właśnie za pakiety dilerskie, a warto pamiętać, że od początku działalności związana była z Fiatem i pierwotnie funkcjonowała pod nazwą Fiat Ubezpieczenia.Koniec perswazji Brokerzy podkreślają, że po zmianach kadrowych nadzór działa konsekwentnie — za pomocą kija, a nie marchewki. — Wcześniej ograniczał się do wydawania wytycznych i tzw. miękkiej perswazji na ubezpieczycieli, ale właśnie pokazuje, że ma efektywne instrumenty nadzoru i nie zawaha się ich użyć — mówi Łukasz Wawrzeńczyk.Podpis: Sylwia WedziukKup subskrypcję Pulsu Biznesu i zyskaj nieograniczony dostęp do serwisu.
Głupota, szaleństwo, porażki i liczenie na szczęście — to składniki inspirującego przepisu na sukces po polsku, którym dzielili się pełni pasji uczestnicy konferencji PB SPIN

Stawki za metr rosną coraz szybciej. Sprzedaż mieszkań nie spada, ale eksperci twierdzą, że wkrótce może się to zmienić

Oczekiwania co do konferencji Microsoft Xbox poprzedzającej targi E3 były ogromne. Nie zawiedli się ci, którzy liczyli, że CD Projekt pokaże na niej Cyberpunka. Trailer był kulminacyjną pokazu. Na prezentacjach w trakcie targów spółka zaprezentuje gameplay.

Kryzys polityczny, który m.in. wywindował oprocentowanie włoskich obligacji, nie szkodzi realnemu biznesowi — twierdzą polskie firmy robiące interesy z Włochami.

To, co zostało po niegdyś największym banku spółdzielczym w Polsce, jest do kupienia za 200 mln zł. O nabywcę może być trudno

Choć największym na świecie rynkiem audiobooków jest USA, to polska Audioteka patrzy w innym kierunku: na Daleki Wschód. Przed krajowym liderem w dziedzinie produkcji i dystrybucji mówionych książek otwiera się szansa, by zaistnieć na gigantycznym chińskim rynku. Wszystko dzięki propozycji, jaką spółka dostała od Instytutu Książki. We współpracy z nim przygotowała superprodukcję „Krzyżaków” Henryka Sienkiewicza, która ma promować polskie stoiska na rozpoczynających się w przyszłym tygodniu targach książki w Pekinie.— To najważniejsza impreza tego typu w Chinach. W tym roku Polska jest gościem specjalnym, a przygotowany przez nas specjalnie na to wydarzenie audiobook „Krzyżacy” ma być główną atrakcją polskiego stoiska — mówi Marcin Beme, prezes i największy akcjonariusz Audioteki.Rynek z potencjałemOkazja, by wejść na chiński rynek z przytupem, może się szybko nie powtórzyć. Dlatego Audioteka zamierza z niej skorzystać. Przygotowana przez nią wersja „Krzyżaków” zasługuje na miano superprodukcji. W jej nagraniu udział wzięło aż 40 rozpoznawalnych chińskich aktorów. Audiobook będzie miał także własną...

 Borówką amerykańską Hanna i Jan Karwowscy zajmują się od 40 lat. Zaczęło się od podwarszawskiej plantacji, później — razem z kolejnym pokoleniem — założyli Plantację nad Tanwią (na Zamojszczyźnie), a teraz skusił ich cieplejszy klimat — ruszyła uprawa w chorwackiej miejscowości Dereza (60 km na wschód od Zagrzebia). Zamojską plantację prowadzi Dominika Kozarzewska w ramach grupy Polskie Jagody, chorwacką — Agata Małkiewicz, prezes Dar Blue, z chorwackimi i polskimi partnerami. Obie spółki łączą wspólnicy — rodzice. Między Hiszpanią a Polską — Na pomysł, żeby założyć plantację za granicą, w cieplejszym klimacie, wpadli rodzice. Zastanawiali się nad Bałkanami, wybór padł na Chorwację, która akurat przygotowywała się do wejścia do UE. Można było tam wówczas kupić ziemię w atrakcyjnej cenie i skorzystać z funduszy przedakcesyjnych — wyjaśnia Agata Małkiewicz. Podkreśla, że w starcie w Chorwacji bardzo pomogła firmie polska ambasada, która teraz wspiera rozwój borówkowego biznesu. — Zaczęliśmy szukać partnera do tego projektu, pojawili się Chorwaci, którzy mieli małą...

Ślubu nie trzeba planować z wielomiesięcznym wyprzedzeniem, można go zorganizować niemal w każdej chwili. Co więcej, można zamówić sobie dobrą pogodę o każdej porze roku, a ta z dużym prawdopodobieństwem się sprawdzi. Jak to możliwe? Odpowiedzią jest ślub za granicą, w najpiękniejszych zakątkach Ziemi. Do takiej scenerii powiedzenia sobie „tak” przekonuje Krystyna Konarzewska, pasjonatka podróży i pomysłodawczyni projektu Romantic Travel.Stworzyli know-howNa rynku turystycznym Krystyna Konarzewska działa już ponad 24 lata. Zaczynała od zwykłego biura podróży. — Początkowo zajmowaliśmy się tylko wycieczkami po Europie, później rozwinęliśmy się także w kierunku krajów egzotycznych, takich jak Hawaje, Jamajka, Sri Lanka, Bali, Tajlandia, Mauritius, Dominikana itp. Pomysł ze ślubami zagranicznymi zrodził się kilkanaście lat temu — wspomina właścicielka Romantic Travel. Wówczas jeszcze prawie nikt w Polsce nie miał tego w ofercie, zatem temat trzeba było zbadać od podstaw.Opracowanie know-how generowało koszty, ale przede wszystkim było czasochłonne. Sprawdzić trzeba było zwłaszcza dwa aspekty — dokumenty...
