Od 19 maja przedsiębiorca musi wskazać adres i tytuł prawny do miejsca prowadzenia działalność, pod rygorem wykreślenia z Centaralnej Ewidencji i Informacji o Działalności Gospodarczej. Tego dnia wchodzi w życie nowela prawa o swobodzie działalności. Ułatwi też prostowanie błędów w CEDIG.Wskazanie tytułu prawnego, np. umowy najmu lokalu, ma ułatwić kontrahentom i urzędom dochodzenie roszczeń.– To dobra zmiana – ocenia prof. Michał Romanowski z kancelarii Romanowski i Wspólnicy. – Siedziba jest jednym z fundamentów pewności obrotu. Dzięki temu, że będzie obowiązkowo ujawniana w rejestrze będzie można m.in. ustalić właściwość sądu firmy. Zwiększy to zaufanie między podmiotami i bezpieczeństwo działalności gospodarczej – wyjaśnia.Są też przeciwnicy zmiany, którzy uważają, że nowy wymóg może utrudnić start w biznesie. Firma, która nie poda siedziby, zostanie bowiem wykreślona z rejestru.– To krok wstecz i niezgodny z ideą e-administarcji postulowaną przez Ministerstwo Rozwoju – uważa Arkadiusz Pączka, zastępca dyrektora generalnego Pracodawców RP i dyrektor Centrum Monitoringu Legislacji.Uważa, że są inne sposoby identyfikacji, a wymóg podania siedziby hamuje swobodę prowadzenia działalności.– Powstają start-upy, porozumienia międzynarodowe, przestrzeń co-workingowa i to jest przyszłość przedsiębiorczości. Teraz podmioty te, mimo że do prowadzenia biznesu siedziby nie potrzebują, będą musiały ją znaleźć tylko po to, żeby nie podlegać wykreśleniu z rejestru – kontynuuje.Przestrzenie tzw. co-workingowe, oferujące wynajęcie biurka, już proponują przedsiębiorcom adres, pod którym ci, za ok. 50 zł miesięcznie mogą zarejestrować swoją działalność.Nowelizacja ma też dobre strony. Daje urzędnikom prawo prostowania oczywistych omyłek. Dotychczas następowało to w drodze postępowania administracyjnego.–Dotychczas prostowanie najmniejszych błędów, w tym literówek zdarzało się często i mogło trwać miesiącami – mówi Joanna Figurska z Wydziału Działalności Gospodarczej z Urzędu Miasta dla Warszawy-Mokotów. Teraz będzie to czynność materialno- techniczna załatwiana od ręki w urzędzie, co usprawni proces ewidencji.Długotrwałe postępowanie administracyjne nie będzie też potrzebne do wykreślenia z CEIDG. Ponadto, przedsiębiorca, podczas wpisu do CEIDG, może podać późniejszy moment rozpoczęcia działalności. Jeżeli w tym czasie się rozmyśli, jego dane nie będą publikowane w rejestrze.– Zmiany uporządkują rejestry, co da większą pewność przedsiębiorcom i konsumentom – mówi Figurska.ustawa z 25 września 2015 r. o zmianie ustawy o swobodzie działalności gospodarczej (DzU z 18 listopada 2015 r., poz. 1893)Paweł Litwiński - Instytut Allerhanda Ustawodawca, wymagając od przedsiębiorcy wskazania adresu siedziby i tytułu prawnego, na podstawie którego z niej korzysta, zbliża CEIDG do KRS. Z tym że istotą spółki jako osoby prawnej, czyli niematerialnej jest m.in. jej siedziba. Dla osób fizycznych będących przedsiębiorcami takie wymogi mogą być jednak zbyt daleko idące. Przedsiębiorca bowiem będzie musiał podać zarówno miejsce zamieszkania, jak i siedzibę, a może też wskazać inny adres do doręczeń. Z perspektywy ochrony zbierania przez państwo informacji o obywatelu to znaczna ingerencja w prywatność, co nie do końca ma uzasadnienie.
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo