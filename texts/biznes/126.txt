Od 1 stycznia 2017 roku obowiązują przepisy, które umożliwiają rolnikom bezpośrednią sprzedaż wytworzonych przez nich produktów, czyli np. kiełbasy, sera czy konfitur. Nowe prawo zakłada, że w ciągu roku rolnik może sprzedać bez płacenia jakiegokolwiek podatku żywność własnej produkcji o wartości do 20 tysięcy złotych – informuje na swoich łamach „Gazeta Polska Codziennie”.Sobota w kilku miastach Polski była dniem protestu przeciw  podpisaniu umów o wolnym handlu UE z USA (TTIP) i Kanadą (CETA). Przeciwnicy obawiają...
                            Wiceminister rolnictwa i rozwoju wsi Ewa Lech na antenie radiowej jedynki mówiła o perspektywach, jakie nowe prawo daje rolnikom. Tłumaczyła, że chodzi o to, aby polscy rolnicy mieli takie same szanse jak w krajach zachodnich.

– Od lat jest to sprawdzony sposób zdobywania dodatkowych pieniędzy do działalności rolniczej – stwierdziła.

Lech dodała, że rolnik będzie mógł rocznie wyprodukować i sprzedać żywność do wartości 20 tysięcy złotych bez jakiegokolwiek podatku. Powyżej tej kwoty będzie mógł wybrać opodatkowanie ryczałtowe w wysokości 2 proc. wartości obrotu.

Sprzedaż detaliczna także obwarowana została określonymi regułami prawnymi. Rolnik, który chce dokonywać tej sprzedaży, musi ją wcześniej zarejestrować. 

#wieszwiecej | Polub nasJak podaje portal Suwalki24.pl, wnioski rejestracyjne należy złożyć do właściwego powiatowego lekarza weterynarii. Ponadto rolnik ma obowiązek oznakowania miejsca zbycia żywności w ramach rolniczego handlu detalicznego. Oznakowanie powinno zawierać informację o tym, że jest to „rolniczy handel detaliczny”, a także m.in. imię i nazwisko sprzedającego oraz adres miejsca prowadzenia produkcji żywności.                                                

© Telewizja Polska S.A 00-999 Warszawa ul. J.P. Woronicza 17