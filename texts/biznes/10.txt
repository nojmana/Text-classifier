
Udostępnij


(389)

Joanna Buchwałd-Musińska
Jak pokazuje raport Organizacji Współpracy Gospodarczej i Rozwoju (OECD), emerytura 20-latka w Polsce będzie wynosiła nie więcej niż 38,6% wynagrodzenia netto. Rozwiązaniem problemu miały być Pracownicze Plany Kapitałowe (PPK), ale w obliczu dynamicznych zmian wszystko wskazuje na to, że emerytura dzisiejszych „młodych bogów” mimo wszystko będzie głodowa.Wizja emerytur dzisiejszych 20-latków nie jawi się kolorowo. Powody są jasne, ale trudno im zapobiec. Zarówno obniżenie wieku emerytalnego (czyli zwiększenie się liczby osób, którym należą się świadczenia emerytalne, szczególnie minimalne), niż demograficzny, jak i wzrost długości życia mają ogromny wpływ na to jaki kształt przyjmie przyszły ustrój emerytalny.Eksperci OECD badali skuteczność systemów emerytalnych na świecie. Z raportu wynika, że przeciętna wartość emerytury dla wszystkich państw oscyluje w okolicach 70%. In plus wybijają się Węgry, gdzie wartość emerytury wynosi około 89,6% finalnej pensji netto, a także Słowacja – 83,8%. Polska nie imponuje wynikiem. Dzisiejszy 20-latek, który żyje i pracuje w Polsce bez przerw, może liczyć na emeryturę wysokości 38,6% finalnego wynagrodzenia netto. Mniej godnie jest tylko w Meksyku, gdzie prognozy przewidują świadczenia emerytalne na poziomie 29,6% finalnego wynagrodzenia netto.Prognozy OECD są mało optymistyczne, przy czym zakładają, że emerytura 20-latka wyniesie niespełna 40% tylko wówczas, gdy osoby młode będą permanentnie zatrudnione aż do osiągnięcia wieku emerytalnego. Ewentualne przerwy w zatrudnieniu będą zatem wynik finalny obniżać.Jak dotąd wypłaty emerytur pochodziły ze składek emerytalnych z ZUS, podatków oraz alternatywnych planów emerytalnych. Od 1 stycznia 2019 r. rząd zamierza wcielić w życie Pracownicze Plany Kapitałowe. System PPK zakłada, że na przyszłe emerytury składać się będzie pracownik, pracodawca oraz państwo, w ramach promocji oszczędzania wśród obywateli. W praktyce kwota netto wynagrodzenia miesięcznego pracownika zostanie pomniejszona o wartość co najmniej 2% pensji brutto. Czy takie kwoty zapewnią przyzwoite oszczędności „na starość”?Emerytura ZUS tylko jeśli przepracujesz przynajmniej 15 lat? Co się stanie ze składkami osób, które płaciły je „jedynie” 14 lat?Założenie jest następujące: pracownik, pracodawca i państwo gromadzą składki, które odkładają się na koncie, zarządzanym przez wybrane fundusze inwestycyjne. Znalezienie podmiotu, który będzie zarządzał kapitałem chętnych pracowników będzie leżeć po stronie pracodawcy. Przedsiębiorca musi w ich imieniu podpisać stosowną umowę i od tego momentu od wynagrodzenia pracownika będzie pobierany ustalony umową procent. Składka podstawowa wynosi 2% dla pracownika oraz 1,5% dla pracodawcy. Obie wartości można podnieść do 4% za obopólną zgodą pracownika i pracodawcy. W ramach bonusu, państwo dopłaca 250 zł na start ze środków Funduszu Pracy, a następnie po 240 zł każdego roku dla osób, które zgromadzą odpowiednią kwotę. Według portalu money.pl, oszczędności osoby zarabiającej najniższe, gwarantowane wynagrodzenie, której PPK zakładał stawki podstawowe 2% i 1,5 % wyniosą 44 tys. zł po 25 latach oszczędzania.Po osiągnięciu 60 r.ż. pracownik będzie mógł jednorazowo wypłacić nie więcej niż 25% zgromadzonych oszczędności, resztę, natomiast, w ratach rozłożonych na dekadę, co pozwoli uniknąć zapłaty podatku od zysków kapitałowych.Na stronie Ministerstwa Finansów czytamy, że program PPK jest:Nowatorski – pierwszy w Polsce system powszechnego, regularnego oszczędzania, budujący w pełni prywatny i dziedziczony kapitał na przyszłość, tani – maks. 0,6% limitu kosztów całkowitych dla instytucji finansowych prowadzących PPKBezpieczny – udział Pracodawcy i Polskiego Funduszu Rozwoju oraz kontrola Komisji Nadzoru FinansowegoKorzystny dla gospodarki – wzmocnienie bazy finansowania polskich przedsiębiorstw oraz wzrost perspektyw długoterminowego wzrostu gospodarczego„Pracownicze Plany Kapitałowe (PPK) to powszechny, dobrowolny i w pełni prywatny system długoterminowego oszczędzania. Podstawowym celem PPK będzie zwiększenie stopy oszczędności Polaków oraz zapewnienie dodatkowego zabezpieczenia finansowego po osiągnięciu przez nich wieku emerytalnego lub nabyciu uprawnień emerytalnych. Dodatkową korzyścią dla gospodarki będzie wzrost bazy finansowania polskich przedsiębiorstw, co pozytywnie wpłynie na rozwój gospodarczy Polski.”Jak będzie w praktyce –  cóż, okaże się nie prędzej niż za 20 lat.Pracownicze Plany Kapitałowe są niezłym pomysłem na podreperowanie niskich świadczeń emerytalnych w przyszłości, niestety to wciąż za mało, by cieszyć się godną, „spokojną starością”. Emerytura 20-latka uzależniona jest zatem od alternatywnych planów emerytalnych, realizowanych między innymi przez prywatny sektor ubezpieczeniowy. Rewolucja emerytalna nie zaspokoi również potrzeb dzisiejszych emerytów.Ponad 30% Polaków twierdzi, że emerytura gwarantowana przez państwo nie zapewni środków finansowych na zaspokojenie podstawowych potrzeb. Mimo tego, jak pokazuje raport TNS Polska, w grupie wiekowej 25-45 lat, tylko 14% Polaków odkłada pieniądze na zabezpieczenie przyszłości. Większość młodych ludzi trawi środki finansowe na realizację bieżących potrzeb oraz – nie ma co ukrywać – zwyczajnie nie myśli o tym, co będzie za 30 lat. Odwlekanie oszczędzania, nieznajomość usług finansowych, brak środków do odłożenia – wszystkie te czynniki sprawiają, że emerytura 20-latka może nie wystarczyć nawet na zaspokojenie najbardziej podstawowych potrzeb.
Reklama
© 2015 - 2018 Bezprawnik sp. z o.o. Wszelkie prawa zastrzeżone.Ważne: nasze strony wykorzystują pliki cookies.Używamy informacji zapisanych za pomocą cookies i podobnych technologii m.in. w celach reklamowych i statystycznych oraz w celu dostosowania naszych serwisów do indywidualnych potrzeb użytkowników. Mogą też stosować je współpracujący z nami reklamodawcy, firmy badawcze oraz dostawcy aplikacji multimedialnych. W programie służącym do obsługi internetu można zmienić ustawienia dotyczące cookies.Korzystanie z naszych serwisów internetowych bez zmiany ustawień dotyczących cookies oznacza, że będą one zapisane w pamięci urządzenia.Kontakt z redakcją: info@bezprawnik.pl. Bezprawnik.pl jest częścią grupy Spider's Web wspieraną przez binarlink i Spiders.Agency  Dodaj kolejny załącznik  Wyrażam zgodę na przetwarzanie danych osobowych przez Bezprawnik sp. z o.o. na zasadach określonych w Polityce prywatności
 
Wyrażam zgodę na przetwarzanie danych osobowych na zasadach określonych w polityce prywatności, Jeśli nie wyrażasz zgody na wykorzystywanie cookies we wskazanych w niej celach, w tym do profilowania, prosimy o wyłącznie cookies w przeglądarce lub opuszczenie serwisu. więcejZgodnie z wymogami prawnymi nałożonymi na nas przez Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE przyjęliśmy nową politykę prywatności, w której wyjaśniamy w jaki sposób zbieramy, przetwarzamy i chronimy wasze dane osobowe.Przypominamy ponadto, że dla prawidłowego działania serwisu używamy informacji zapisanych w plikach cookies, korzystamy z nich też do celów statystycznych i reklamowych - również tych profilujących użytkownika wedle jego zainteresowań.Używamy informacji zapisanych za pomocą plików cookies i podobnych technologii w celach technicznych, reklamowych, statystycznych oraz by dostosować Serwis do indywidualnych potrzeb Użytkowników. W ustawieniach przeglądarki internetowej można zmienić ustawienia dotyczące wszystkich powyższych plików cookies, choć serwis może bez nich nie działać poprawnie.Jeśli nie wyrażasz zgody na wykorzystywanie cookies we wskazanych powyżej celach, prosimy o zmianę ustawień w przeglądarce lub opuszczenie serwisu.