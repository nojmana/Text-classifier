Honduraskie lempiry zostaną wydrukowane w Polsce. Jak dowiedział się nasz reporter, w Państwowej Wytwórni Papierów Wartościowych w Warszawie ruszyły próbne wydruki pierwszych partii banknotów. Wytwórnia wygrała kontrakt na przygotowanie dla Centralnego Banku Hondurasu trzydziestu milionów banknotów o nominale dwudziestu lempir każdy. Wcześniej, w Warszawie powstawały banknoty dla Gwatemali i Paragwaju. Niebawem Polska Wytwórnia Papierów Wartościowych rozpocznie druk lempiry - waluty używanej w Hondurasie.Produkcja próbnych odbitek właśnie się rozpoczęła. W sumie wytwórnia przy ulicy Sanguszki w Warszawie wydrukuje 30 milionów banknotów o nominale 20 lempir. Jedna lempira jest warta niecałego dolara, więc łączna wartość pieniędzy, które powstaną w PWPW to około 28,5 mln USD.Zgodnie z umową, w 2016 roku wszystkie banknoty zamówione przez Bank Centralny Hondurasu przetransportujemy do klienta. Ze względu na bezpieczeństwo nie podajemy do publicznej wiadomości ani  dokładnej, ani przybliżonej daty takiego transportu - wyjaśnia Grażyna Rafalska, dyrektor Biura Eksportu PWPW S.A.Nazwa waluty Hondurasu - lempira - pochodzi od nazwy wodza plemienia Lenca, który w latach trzydziestych XVI wieku zgromadził armię ponad trzydziestu tysięcy wojowników do walki z konkwistadorami pod wodzą Francisco de Montejo. Dominującym kolorem nominału jest zielony. Na awersie znajduje się portret "ojca narodu" Hondurasu - Dionisio de Herrera - autora deklaracji niepodległości Hondurasu. Na rewersie banknotu jest budynek byłej rezydencji prezydenckiej, teraz pełniącej rolę Archiwum Narodowego Hondurasu oraz Muzeum Prezydenckiego.Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.