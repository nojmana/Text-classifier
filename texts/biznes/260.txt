Nieco ponad rok temu pisałem o zastosowaniu Linuxa w instytucjach rządowych.  Pomyślałem wówczas, skoro instytucje publiczne radzą sobie z pingwinkiem to dlaczego biznes musi być na Windowsie? Okazuje się, że niekoniecznie. Na naszym rynku (zarówno europejskim jak i polskim) jest sporo firm, które bazują swój biznes na otwartym oprogramowaniu. A do tego Jusko opisał komplet oprogramowania  wolnoźródłowego, do wykorzystania w firmie, a więc nie zostaje nic innego jak takie znaleźć,Jedną z największych sieci hipermarketów budowlano-dekoracyjnych w Europie jest francuski LeroyMerlin z ponad 70 sklepami w Polsce i ponad 500 w całej Europie. Okazuje się, że wszystkie terminale sprzedażowe (zarówno w kasach jak i punktach obsługi klienta) działają pod kontrolą jednej z dystrybucji Linuxa (wg innych źródeł Unixa) ze środowiskiem KDE. Nazwa tej dystrybucji to LinuxWare (UnixWare).Według źródeł mówiących o Linuxie, wersja ta została przygotowana na bazie Debiana, specjalnie dla tej sieci handlowej. Natomiast źródła Unixowe mówią nam, że jest to tylko lekko zmodyfikowany przez Santa Cruz Operation czysty obraz Unixa w wersji 7.1.1.Tak czy owak, czy to Unix czy Linux widać, że nawet w dużej sieci handlowej Linux pokazał swoją potęgę.Bardziej rodzimym interesem, który swoje komputery "powierzył we władanie" Linuxa jest ogólnopolska sieć sklepów wielobranżowych Żabka. Do połowy 2008 roku komputery tej sieci pracowały głównie na Windowsie XP i starszych. Okazało się wówczas, że używany system sprzedaży nie "daje rady" i postanowiono napisać taki system od nowa. A że koszty zakupu nowych systemów z rodziny Windows to spory wydatek (sieć Żabka miała wówczas około 2000 sklepów i korzystała z około 4000 komputerów) zdecydowano się na Linuxa, którego koszty wdrożenia okazały się o wiele mniejsze. Sam koszt nowej aplikacji sprzedażowej również był niższy w przypadku Linuxa niż Windowsa. Ostatecznie zdecydowano się się na lekko zmodyfikowaną wersję SUSE Linux Enterprise Server firmy Novell. W ciągu niecałego roku wszystkie komputery otrzymały ten system.Na chwilę obecną w Polsce jest około 3000 sklepów Żabka pracujących na prawie 5000 komputerach. Sporo:)Mniej znaną w Polsce siecią sklepów budowlanych jest sieć Bricoman, zajmującą się sprzedażą (bezpośrednią i on-line) materiałów budowlanych, wykończeniowych i dekoracyjnych. W przypadku tej firmy również większość komputerów (zarówno terminali jak i serwerów) pracuje pod kontrolą Linuxa. Jest to pierwsza sieć sprzedażowa ujęta w tym zestawieniu, gdzie część komputerów działa również pod Windowsem:). W przypadku tej sieci zdecydowano się na zmodyfikowaną wersję znanej i sprawdzonej dystrybucji RedHat.W Polsce, gdzie mamy tylko 8 sklepów (wg strony bricomam.pl) wszystkie komputery działają pod Linuxem.Jednym z największych dostawców paliw na polskim rynku jest grupa LOTOS SA. Wydaje mi się, że nie trzeba nikomu bliżej przedstawiać tej grupy. Większość komputerów w Lotosie pracuje pod kontrolą Windowsa, jednakże od kilku lat LOTOS SA. próbuje (z powodzeniem) na niektórych stacjach w punktach sprzedażowych wdrażać dystrybucję Linuxa Manjaro.Niestety grupa Lotos specjalnie się tym nie szczyci (nie wiem wstydzą się Linuxa czy jak?), a więc nie wiadomo na ilu stanowiskach pracuje Linux Manjaro.-----Najprawdopodobniej sieć komórkowa Play też działa na swoich komputerach w systemie Linux. Jednakże nikt z tej sieci nie odpowiedział na moje zapytanie. Może ten wpis dotrze do pracowników tej sieci i ktoś odpowie mi na zadane pytanie. Wówczas na pewno uzupełnię ten wpis.-----Oczywiście nie są to wszystkie podmioty korzystające z Linuxa. Jeśli ktoś z Was wie o takich zastosowaniach Linuxa w biznesie to niech da znać w komentarzach, a na pewno to sprawdzę.----A że wakacje się skończyły to na koniec jeszcze link do spisu treści  mojego blogowania (wiem, wiem ta regułka zaczyna być nudna:)) i zapraszam do czytania moich kolejnych wpisów. Mając na uwadze młodych blogerów (tych starszych zresztą też:)) polecam zapoznać się z tym wpisem,  wasze wpisy tylko na tym zyskają, bo niektóre pomimo świetnej treści formatowanie mają bardzo niepoprawne. Ponadto polecam ten wpis na forum  gdzie nasz admin forumowy Semtex opisał w przystępny sposób jak wrzucać grafikę na naszego bloga. Informuję także, że wszystkie grafiki, użyte w tym wpisie są mojego autorstwa lub zostały pobierane ze stron, gdzie są dostępne na podstawie otwartej licencji lub z oficjalnych stron podmiotów, o którym wspominałem w powyższym wpisie. Pozdrawiam Shaki81  Może tytuł nie do końca oddaje to co mam na myśli, ale nic lepszego nie przychodzi mi do głowy. Do rzeczy więc. Jakiś czas temu na naszym portalu pojawiła się informacja  o tym, że Rosjanie rezygnują z Windowsa i palnąłem wówczas gafę na temat Linuxa w Monachium. Postanowiłem przyjrzeć się tej sprawie głębiej (wiem, szybki jestem:)) i wyszło na to… 