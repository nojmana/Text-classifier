Pod koniec lutego br. Fabryka Broni „Łucznik” zaprezentowała nową zaktualizowaną ofertę składającą się z produktów przeznaczonych na rynek cywilny. Wśród oferowanych przez producenta dóbr użytkownik cywilny znajdzie m.in. cztery rodzaje popularnego karabinka Beryl. Co zawiera oferta cywilna Fabryki Broni „Łucznik”?Fabryka Broni „Łucznik” z Radomia – w drugim miesiącu bieżącego roku – zaprezentowała nową ciekawą ofertę składającą się z produktów przeznaczonych na rynek cywilny. Oficjalna strona internetowa producenta broni wskazuje, że klienci cywilni mogą wybierać spośród dość szerokiego wachlarza uzbrojenia: od pistoletów samopowtarzalnych P99, maszynowych BRS-99 aż po cztery rodzaje karabinków Beryl – Radom Sport, Mini Radom Sport, Radom Sport 7,62 oraz Beryl M22 – osławionych za sprawą wykorzystywania przez żołnierzy Wojska Polskiego.Warto zaznaczyć, że w ostatnim czasie odniosła kolejny „historyczny” sukces. Jak informowaliśmy w styczniu br. Inspektorat Uzbrojenia MON i Fabryka Broni „Łucznik” zaangażowane są w negocjacje w kwestii historycznego zamówienia na ponad 57 tysięcy karabinków automatycznych rodziny Beryl dla Wojska Polskiego. Szacuje się, że wartość tego zamówienia to ponad 340 mln zł (czytaj także: IU MON: 57 tysięcy Beryli dla Wojska Polskiego)./Fot. 12. Brygada Zmechanizowana (archiwum)To nie pierwsze tego typu zamówienie na dodatkowe karabinki automatyczne Beryl dla Wojska Polskiego. Przypominamy, że w maju 2016 roku, Fabryka Broni „Łucznik” oraz Inspektorat Uzbrojenia Ministerstwa Obrony Narodowej podpisały kontrakt na dostawę ponad 26 tysięcy karabinków rodziny Beryl (czytaj także: Ponad 26.000 Beryli dla Wojska Polskiego). Kolejne porozumienie zostało zawarte we wrześniu ubiegłego roku – wówczas MON zakupił 3243 sztuk broni (czytaj także: Kolejne Beryle dla Wojska Polskiego). Podsumowując, w latach 2016 – 2019, Fabryka Broni „Łucznik” dostarczy do Sił Zbrojnych RP łączną liczbę 86 598 sztuk karabinków wz. 96 Beryl i subkarabinków wz. 96 Mini-Beryl.Źródło: Fabryka Broni „Łucznik” Zobacz także:
Komentarze O NAS:„Nowa Strategia” jest portalem internetowym poświęconym tematyce bezpieczeństwa, historii oraz wojska. Od 2013 roku informujemy o najważniejszych wydarzeniach na świecie oraz przedstawiamy własne komentarze na ich temat.  Portal jest zarejestrowany w międzynarodowym systemie informacji o wydawnictwach ciągłych i oznaczony symbolem ISSN 2449-6480Kontakt: kontakt@nowastrategia.org.plZNAJDZIESZ NAS TAKŻE NA:DOŁĄCZ DO NAS: