Pomysł wcale nie jest nowy. Konstruktorzy opracowują automatyczne parkingi już od ponad 100 lat. Pierwsze powstały w Chicago w 1913-14 roku. Z tym, że w żaden sposób nie przypominały tych dzisiejszych, naszpikowanych elektroniką. Pierwsze parkingi były zasilane… ręcznymi korbami.Od początku inżynierom przyświeca ta sama idea – stworzyć system przyjazny kierowcy. Potrzeby są coraz większe, bo miejsc na samochody – zwłaszcza w zatłoczonych miastach – nie przybywa, do tego rośnie liczba aut. Niektórzy mają już nawet po 2 – 3 auta. Zapotrzebowanie na miejsca parkingowe cały czas rośnie.Zarabiają na tym także Polacy – jednym z producentów automatycznych parkingów jest polska firma MODULO Parking z Bydgoszczy.– Jesteśmy w stanie stworzyć na jednym zwykłym miejscu parkingowym od dwóch do nawet 15 miejsc parkingowych, w zależności od potrzeb – mówi Oktawian Przybylik, dyrektor grupy produktów MODULO.Produkcja w całości odbywa się w Polsce – w zakładzie w Koronowie, koło Bydgoszczy. Firma obecnie przygotowuje ponad 600 miejsc parkingowych w różnych konfiguracjach, ale wszystko wskazuje na to, że popyt na to rozwiązanie dopiero zaczyna rosnąć.Automatyczne parkingi zamawiają m.in. deweloperzy, generalni wykonawcy budów, hotele, instytucje rządowe, a nawet urzędy. Klienci decydują się na taki produkt, bo rozwiązuje on wiele problemów. Przykładowo deweloper na tej samej działce może zbudować więcej mieszkań, a dzięki temu i więcej zarobić. Przepisy nakazują udostępnić mieszkańcom odpowiednią liczbę miejsc parkingowych, a dzięki parkingom automatycznym jest to dużo bardziej efektywne.MODULO sprzedaje nie tylko w Polsce, ale i za granicą – w Szwajcarii i Norwegii. Na celowniku ma kolejne rynki – Australię, Rosję, Wielką Brytanię, czy Niemcy.Co ciekawe, wśród klientów są też dealerzy samochodowi, którzy potrzebują miejsca do przechowywania swoich pojazdów. Koszt magazynowania samochodów w tym szybko rosnącym biznesie jest coraz większy, bo miejsca zazwyczaj nie przybywa. Zamawiają także zwykli ludzie, którzy chcą mieć nowoczesny parking przydomowy. Może on pełnić dodatkowe funkcje –  mieć np. stojaki na rowery, schowki, miejsce na przechowywanie opon.Czas realizacji zamówienia to od 9 – do 15 tygodni, w zależności od skomplikowania. Ile kosztuje taki parking? Od 14 do 50 tys. zł w z zależności od typu i opcji dodatkowych.Dla spragnionych nowinek parkingi mogą być wyposażone w kamery, czujniki bezpieczeństwa, a nawet ładowarkę pojazdów elektrycznych. Firma pracuje nad kolejnymi funkcjami – możliwością sterowania parkingiem za pośrednictwem smartfonu i podglądu z kamery. Posiadacze samochodów elektrycznych mają dostać też możliwość zdalnego sprawdzenia stopnia naładowania baterii.– Parking to idealne miejsce do ładowania samochodu elektrycznego, bo potrzeba na to około 7-8 godzin, bądź 3-4 godzin w zależności od technologii. Obecnie pracujemy nad tym, aby samochód ładował się indukcyjnie, czyli bez potrzeby podłączenia kabla – mówi Oktawian Przybylik.Parkingi są oparte o system hydrauliczny ze specjalnymi czujnikami oraz zabezpieczeniami mechanicznymi. Modele bardziej rozbudowane bazują na przesuwie bocznym, dzięki zastosowaniu silników elektrycznych oraz ruchu pionowym.– Nad stworzeniem systemów parkingowych MODULO pracował jeden z najlepszych zespołów konstruktorów w Polsce. Wprowadzamy bardzo nowatorskie zabiegi inżynieryjne, których nie widać gołym okiem, lecz można je zauważyć na przykład po bardzo cichym działaniu, niektórych systemów parkingowych – mówi  Przybylik.Aktualnie systemy są rozbudowywane na bieżąco przez szesnaście osób, w których skład wchodzą specjaliści ds. sprzedaży, project managerowie, konstruktorzy oraz graficy. Jest to zespół czerpiący z bogatego doświadczenia spółki-matki PROJPRZEM MAKRUM, która obchodzi w tym roku swoje 150-te urodziny. Firma ta jest dostawcą platform przeładunkowych, maszyn przemysłowych oraz buduje obiekty przemysłowe, hale magazynowe i biurowce.Największy parking marki MODULO znajduje się w Bydgoszczy. Posiada on 25 miejsc parkingowych, na które samochód umieszczany jest za pomocą systemu hydrauliczno-mechanicznego, zajmując tylko 5 tradycyjnych miejsc postojowych.Na koniec melodia przyszłości. W Chinach powstał pierwszy parking, który sam znajduje wolne miejsce dla Ciebie. Wystarczy wjechać samochodem na podjazd i go tam pozostawić. Następnie zostanie on uniesiony i przetransportowany na wolne stanowisko. Nie obrazilibyśmy się, gdyby takie cuda pojawiły się także w Polsce. Kto wie, może właśnie za sprawą bydgoskiej firmy MODULO? Jedno jest pewne. Automatyczne parkingi to nowy trend, który będzie się rozwijał. A wraz z rozwojem autonomicznych pojazdów może coraz mocniej przyspieszać. *Spółka MODULO Parking jest częścią Grupy Przemysłowej PROJPRZEM MAKRUM S.A., spółki notowanej na GPW od 1999 r. Grupa, oprócz automatycznych systemów parkingowych, operuje również w segmencie maszyn i konstrukcji stalowych, budownictwa przemysłowego oraz systemów przeładunkowych. W roku 2016 głównym akcjonariuszem PROJPRZEM MAKRUM stała się inna spółka giełdowa – Grupa Kapitałowa IMMOBILE, zapewniając jej stabilne podstawy do rozwoju i inwestowania w innowacje. W efekcie PROJPRZEM MAKRUM notuje konsekwentny wzrost wyników i jedną z najlepszych stóp zwrotu na GPW w 2017 roku – 97,2%.© COPYRIGHT 2018 Generacjasmart.pl