Zaloguj sięW związku z wyłudzeniem 1,64 mld zł kredytów z SK Banku zatrzymano 74 osoby, m.in. byłe władze wołomińskiego banku i szefostwo grupy deweloperskiej Dolcan.74 osoby zatrzymane i 1050 przygotowanych dla nich prokuratorskich zarzutów – te liczby najlepiej opisują skalę największej w historii akcji Centralnego Biuro Antykorupcyjnego (CBA), którą agenci biura przeprowadzili we wtorek rano. Zatrzymania związane są ze śledztwem w sprawie wyłudzania kredytów ze Spółdzielczego Banku Rzemiosła i Rolnictwa (SK Bank) przez spółkę deweloperską Dolcan i powiązaną z nią grupę około 50 firm.
Marek Wiśniewski Śledczy z Prokuratury Regionalnej w Warszawie, na których zlecenie działało CBA, właśnie przedstawiają zatrzymanym zarzuty, m.in. działania na szkodę SK Banku oraz udziału w zorganizowanej grupie przestępczej, popełniającej przestępstwa bankowe i niegospodarności na łączną kwotę co najmniej 1,64 mld zł.Wśród zatrzymanych są byli członkowie zarządu wołomińskiego banku, m.in. prezes Jan B. i wiceprezes Elżbieta K. oraz szefowie grupy deweloperskiej Dolcan z podwarszawskich Ząbek, w tym Sławomir D., założyciel, wieloletni właściciel oraz szef rady nadzorczej dewelopera.Łącznie wszyscy zatrzymani usłyszą aż 1050 zarzutów, związanych z udzieleniem około 70 kredytów grupie 50 firm związanych z Dolcanem, a kontrolowanych i faktycznie zarządzanych przez Sławomira D. To właśnie on oraz Jan B., który usłyszy łącznie aż 71 zarzutów, podejrzewani są o najpoważniejsze przestępstwo, czyli wspólne kierowanie kredytowym gangiem.Podejrzanym grożą kary więzienia do 10 lat i grzywny. Po zakończeniu trwających przesłuchań, najwcześniej zapewne jutro, prokuratorzy zdecydują w stosunku do ilu podejrzanych wystąpić do sądu o zastosowanie aresztów tymczasowych.SK Bank był największym bankiem spółdzielczym w Polsce, a upadł pod koniec 2015 r. W lutym 2016 „Puls Biznesu” ujawnił, że wołomińska instytucja stworzyła system, który działał na kształt swoistej piramidy finansowej — największej w historii Polski. I że aż połowa kredytów SK Banku — ponad 1,4 mld zł z 2,8 mld zł — trafiła do grupy ponad 50 firm powiązanych z deweloperską spółką Dolcan.Z ustaleń „PB” wynikało, że bezpośrednio na grupę Dolcan przypadała niewielka część tej kwoty, jednak odpowiadała ona też za długi zaciągnięte za pośrednictwem spółek powiązanych nieformalnie. Nasze śledztwo wykazało, że wśród udziałowców i prezesów tych kilkudziesięciu firm byli m.in. członek zarządu Dolcanu, trzech byłych prezesów oraz liczni pracownicy (dyrektorzy, kierownicy, analitycy itp.), a także członkowie ich rodzin.Dzięki takiemu układowi SK Bank wykazywał, że nie przekracza prawnego limitu, zgodnie z którym nie można pożyczyć jednej grupie podmiotów powiązanych więcej niż równowartość 25 proc. funduszy własnych (w przypadku wołomińskiej instytucji było to niecałe 100 mln zł).Jak ujawniliśmy w „PB” — firmy powiązane z Dolcanem od lat brały tzw. kredyty balonowe (małe spłaty na początku, gigantyczna na końcu), które nie były spłacane, lecz jedynie przedłużane, a najczęściej — zamieniane, nawet kilka razy, na nowe, coraz to wyższe, tak więc skala kredytowania nieformalnej grupy firm gwałtownie rosła. Kolejne pożyczki były przy tym zabezpieczane na nieruchomościach, wycenianych znacznie powyżej wartości rynkowej.Realnej gotówki w ramach „grupy” było jednak coraz mniej, m.in. dlatego, że kredytobiorcy płacili SK Bankowi wysoką prowizję, tzw. wpisowe (6-12 proc. wartości pożyczek, patrz ramka obok). W połączeniu z wysokim oprocentowaniem (ponad 10 proc.) windowało to koszt kredytów na poziom znacznie wyższy niż rynkowy i uniemożliwiało ich realną obsługę. Szczególnie że lokale z kolejnych inwestycji, m.in. wskutek znacznych opóźnień, sprzedawane były z dużymi stratami.Wynaturzona symbioza Dolcanu i SK Banku miała jeszcze bardziej kuriozalne objawy. Ze sprawozdania syndyka banku Andrzeja Wrzesińskiego wynika, że pieniądze wpłacane przez klientów dewelopera wcale nie szły na spłatę kredytów wziętych pod daną inwestycję, ale były przeznaczane na inne cele „grupy”. Nawet w sytuacjach, kiedy takie zobowiązanie wynikało wprost z umowy kredytowej dewelopera z SK Bankiem i mimo że bank był uprawniony do samodzielnego dokonywania stosownych potrąceń.Podpis: Dawid TokarzKup subskrypcję Pulsu Biznesu i zyskaj nieograniczony dostęp do serwisu.
Nie wycinaj drzew, bo ty też możesz zostać partyzantem — radzi Mark Hopper, bohater „Teenagenta”, jednej z pierwszych polskich gier przygodowych na PC. Postać Hoppera i większość grafiki animował Grzegorz Miechowski. Niespecjalnie lubi jednak opowiadać, jaki ma wkład w rozwój tej czy innej firmy lub gry.— To jest gra zespołowa, jestem w niej trybikiem. No i do tego lekkim introwertykiem — twierdzi 46-latek i ci, co go znają, wiedzą, że nie jest to skromność fałszywa, lecz trwały element jego charakteru. Po kilku udanych posunięciach i 25 latach praktyki w branży nieoczekiwanie giełdowy 11 bit studios, w którym Miechowski jest prezesem i jednym z największych akcjonariuszy, został gwiazdą Giełdy Papierów Wartościowych (GPW). Właśnie szykuje się debiut potencjalnego megahitu: pierwszej gry z serii „Frostpunk”. Inwestorzy zacierają ręce i głosują portfelami.Konie na frajdzieNowy ulubieniec grających na GPW nie ma tylu skumulowanych przychodów ani sukcesów, ile ma np. CI Games. Kapitalizacją już wyraźnie jednak przebija 400 mln zł i regularnie jest wyceniany przez rynek wyżej niż producent „Snipera”.— Ta...

Moda na obrazki do samodzielnego kolorowania dotarła również do Polski. Spotkała się z dużym zainteresowaniem — zwłaszcza zestresowanych pracowników korporacji, którzy kolorując, odpoczywają. Zachęcony sukcesem kolorowanek świat poszedł krok dalej i zaproponował dorosłym malowanie obrazów dzięki numerom. Wyzwanie podjęło już ponad 50 mln osób! W Polsce temat jest jeszcze mało popularny, ale Oleksij i Jana Czerwatiukowie starają się, aby również tutaj ulubioną formą wypoczynku było własnoręczne malowanie obrazów. Przekonują, że nie potrzeba do tego talentu malarskiego — wystarczy stworzony przez nich zestaw Artimento.Hobby dla wszystkichCo znajduje się w takim zestawie? Podobrazie ze szkicem gotowe do malowania, odpowiednio zmieszane farby akrylowe i kilka pędzli. Zaprojektowane i pomyślane tak, aby sprawiały przyjemność nawet tym, którzy nie mają talentu artystycznego. Postępując zgodnie z instrukcją, tj. nanosząc odpowiednie farby na ponumerowane pola, można stworzyć małe „dzieło sztuki”. Okazuje się, że absolutnie każdy może namalować „Romantyczną Wenecję”, „Wieczór w Paryżu” czy „Wieżę Eiffla”....

Bliski kontakt z naturą, ale w bonusie niewygoda, wilgoć i komary? Nie musi tak być — uznali twórcy Glendorii, hotelu nad mazurskim jeziorem. Postawili na tzw. glamping. Oprócz standardowych miejsc noclegowych zaoferowali klientom pokoje namiotowe — jedyne w Polsce. Zostały stworzone z myślą dla tych, którzy kochają naturę i nie chcą się od niej odgradzać, jednak wysoki standard jest dla nich ważny.Luksus na skraju lasuArtur Kurmin oraz Krystyna Lipska- -Blomgren ponad 20 lat temu kupili na Mazurach stare gospodarstwo, wybudowane w latach 30. XX wieku. Początkowo myśleli o domku letniskowym, gdzie spędzaliby czas wolny. Jednak kilka lat temu, zmęczeni intensywną karierą zawodową, postanowili zwolnić. W 2010 r. porzucili warszawskie korporacje, by przenieść się na wieś. Zdecydowali się stworzyć glamping, czyli kemping o bardzo wysokim, hotelowym standardzie. Miejsca glampingowe ze względu na klimat najbardziej popularne są w Afryce. Jednak coraz bardziej cenione są również w Europie, m.in. w Austrii, Francji czy Włoszech, a nawet w Norwegii. Artur Kurmin oraz Krystyna Lipska-Blomgren inspirowali się odbytymi podróżami, podczas których...
