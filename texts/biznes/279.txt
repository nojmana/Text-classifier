Jesteś u siebieNajlepsze newsy w krajuMagazyn dla RodzicowStyl życia by naTemat.pl"Certyfikat Rzetelności poświadcza, że jego posiadacz nie widnieje w Krajowym Rejestrze Długów jako dłużnik. Nieprawdą jest więc stwierdzenie, że może go otrzymać każdy. Na pewno nie otrzyma go żaden z 223 tysięcy przedsiębiorców zarejestrowanych w KRD, jako dłużnicy. Lista wykluczeń jest jeszcze większa, bo w przypadku powzięcia informacji o nieetycznym postępowaniu jakiegoś przedsiębiorcy, nawet jeśli nie jest dłużnikiem, certyfikatu on nie otrzyma albo zostanie mu odbierany, jeśli informację o nagannym zachowaniu otrzymamy już po jego przyznaniu. Certyfikat Rzetelności ma też inną cechę go wyróżniającą – jako jedyny jest stale aktualizowany. To baner, który widnieje na stronie internetowej jego posiadacza. Kliknięcie w baner powoduje automatyczne połączenie z bazą danych Krajowego Rejestru Długów i wyświetlenie komunikatu, czy firma posługująca się certyfikatem nadal spełnia warunki uczestnictwa w programie, czy też nie. W ten sposób ma się zawsze pewność, czy certyfikat jest aktualny. (...)

Trudno mi też skomentować opis rozmowy z konsultantem Rzetelnej Firmy, który obiecał dziennikarzowi INN Certyfikat Rzetelności przed upływem 6 miesięcy od rozpoczęcia działalności jego fikcyjnej firmy, bo redakcja odmówiła mi przesłania nagrania rozmowy. Otóż faktycznie, w wyjątkowych wypadkach, jest taka możliwość, np. kiedy mamy do przypadku z cesją (nowy właściciel), nową działalnością gospodarczą osoby, która wcześniej prowadziła inną firmę i z tego okresu może przedstawić rekomendacje swoich klientów itp. Konsultant powinien o tym poinformować, bez nagrania nie jestem w stanie stwierdzić czy popełnił błąd". 
 