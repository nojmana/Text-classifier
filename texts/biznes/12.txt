Swoją przygodę z biznesem zaczynali w inkubatorze
przedsiębiorczości. Datę uruchomienia działalności nieprzypadkowo wybrali na 11
listopada. Miesięcznie szyją kilka tysięcy sztuk odzieży patriotycznej, produkowanej
wyłącznie w Polsce. Znaleźli niszę na konkurencyjnym rynku odzieżowym, a w ich ubraniach
chodzili m.in. Marcin Gortat, Paweł Kukiz oraz prezes PKO BP.O tym, jak się zarabia
na modzie na patriotyzm, technologii produkcji z pogranicza rzemiosła i
sztuki, Euro2012 jako momencie przełomowym w firmie oraz czynnikach sukcesu i
niszach do zagospodarowania w branży odzieżowej opowiada Wojciech Setny, który
wspólnie z Matuszem Staroniem rozwijają firmę Surge Polonia.Grzegorz Marynowicz, Bankier.pl: Z diagnozy społecznej prof. Czapińskiego wynika, że w
społeczeństwie rośnie odsetek obywateli, którzy mocno akcentują przywiązanie do
patriotycznych postaw. Czy widzą Panowie ten wzrost także po sytuacji w Waszej
firmie? Wojciech Setny: Bardzo nas
cieszy, że patriotyzm staje się dla Polaków czymś naturalnym i oczywistym. Świadczy
o tym m.in. także fakt, że naszą odzież wybierają dziś ludzie w różnym wieku i
różnych zawodów. To już nie tylko młodzież lub fani historii i militariów, lecz
także całe rodziny z dziećmi, sportowcy, zarówno wyczynowi jak i amatorzy,
eksploratorzy, pracownicy korporacji, menadżerowie, szefowie wielkich firm.
Łączy ich poczucie dumy z bycia Polakiem.Jak to się stało, że zajęliście się Panowie szyciem
odzieży patriotycznej? Dlaczego akurat ten segment rynku wybraliście?Sami
poszukiwaliśmy wysokiej jakości odzieży patriotycznej, jednak nic z tego, co
było dostępne na rynku, nie spełniało naszych oczekiwań. Widzieliśmy też, że
osób z podobnym spojrzeniem jest więcej. Dlatego zdecydowaliśmy się
produkować taką odzież, łącząc tematy patriotyczne z nowoczesnym wzornictwem.
Z takim podejściem byliśmy w Polsce pionierami. Nawet się dziwiliśmy, że
nikt przed nami tego nie zrobił.Skąd wzięła się u Was decyzja o założeniu własnej działalności?
Czym się zajmowaliście zanim powstało Surge Polonia?Decyzja o
rozpoczęciu tego rodzaju działalności wynikała z mocnego przekonania, że możemy
w ten sposób realizować wartości, które są nam bliskie. Firmę zakładaliśmy jako
świeżo upieczeni absolwenci historii oraz ekonomii, których łączy pasja, czyli
zainteresowanie historią Polski.Kiedy firma wystartowała i jak wyglądały początki? Gdzie
mieścił się zakład?Surge Polonia
wystartowała nieprzypadkowo 11 listopada 2011 roku. Przez pierwszy rok firma
działała we Wrocławskim Inkubatorze Przedsiębiorczości. Korzystaliśmy wtedy z
preferencyjnych warunków działania, co na początku miało niebagatelne
znaczenie. Jeśli chodzi o produkcję, to od początku współpracowaliśmy z profesjonalnymi
dziewiarniami, drukarniami tekstylnymi i szwalniami z Łodzi. Uruchomienie
sklepu internetowego oraz zaprojektowanie i wyprodukowanie pierwszej kolekcji
odzieży kosztowało kilkadziesiąt tysięcy złotych. Dziś mogę
powiedzieć, że jesteśmy podręcznikowym przykładem udanego startupu.Czy pamiętacie jakie trudności napotykaliście rozkręcając
działalność?Początki nie były
łatwe, ponieważ od podstaw musieliśmy poznać tajniki przemysłu tekstylnego i
branży odzieżowej, a także opanować logistykę. Z perspektywy czasu sądzę,
że kluczowe było znalezienie odpowiednich kontrahentów. Druga trudność polegała
na tym, że praktycznie od zera kreowaliśmy pojęcie odzieży patriotycznej. Kiedy
zaczynaliśmy, nikt nie wiedział, co to jest. Na dodatek nasza odzież była
droższa niż zwykłe „koszulki z nadrukiem”. Partnerzy handlowi woleli sprzedawać
te tańsze, ponieważ uzyskiwali w ten sposób wyższe marże. Teraz wiele się
zmieniło. Obserwujemy, że klienci coraz większą wagę przywiązują do tego, skąd
pochodzi firma i gdzie odbywa się produkcja. Widać, że patriotyzm konsumencki
staje się swego rodzaju kompasem przy codziennych wyborach. W przypadku naszej
odzieży, klientów przekonują też najwyższa jakość materiałów oraz nowoczesny
design.





sas.render('42713');  // Format : Navibox_3 300x250





Jak powstaje Wasza odzież? Jak wygląda proces od projektu
do finalnego produktu?Dzianiny kupujemy
tylko na zamówienie, wyłącznie w najlepszych łódzkich dziewiarniach, nigdy
z tzw. stocków. Kosztuje to więcej i trwa dłużej, ale dzięki temu mamy
pewność, że materiał będzie wysokiej jakości. Wykrawanie elementów materiału, z
których składa się koszulka, trwa od 1 do 3 dni, w zależności od wzoru. Wykroje trafiają następnie do drukarni
sitodrukowej, wykorzystującej najwyższej jakości farby i technologie.
Nanoszenie wzoru na koszulkę zajmuje do 5 dni roboczych. Na końcu nadrukowane
wykroje trafiają do szwalni, która gwarantuje precyzję wykonania i wykończenia
na najwyższym poziomie. Podkreślę, że to nie jest produkcja masowa, lecz raczej
praca mistrzów rzemiosła. Od zamówienia dzianin do momentu, kiedy gotowa
koszulka trafia do magazynu wysyłkowego, mijają około dwa miesiące.Czy produkcja odbywa się w Polsce? Czy może zlecacie ją
za granicą?Produkcja w
całości odbywa się w Polsce. Patriotyzm ekonomiczny to istotny element naszego
modelu biznesowego. W ten sposób stwarzamy miejsca pracy w Polsce i wspieramy
naszą gospodarkę.Które wzory i jakie motywy cieszą się największym
zainteresowaniem?Do niedawna
najchętniej wybierane były wzory nawiązujące do żołnierzy wyklętych, a ostatnio
przebojem okazała się koszulka z białym orłem i biało-czerwoną opaską na
ramieniu. W tym przypadku doskonale widać, jakie znaczenie ma dobry design.
Popularnością cieszą się też koszulki sportowe i termoaktywne, na przykład
z wzorem lawy.   Ile sztuk odzieży produkujecie miesięcznie oraz w jaki
sposób sprzedajecie swoje produkty?Produkcja
miesięczna to rząd tysięcy sztuk. Obecnie sprzedaż prowadzimy przede wszystkim
przez sklep internetowy. W najbliższym czasie zamierzamy jednak mocniej
zaistnieć w galeriach handlowych, jako pierwszy producent odzieży patriotycznej
w Polsce. Będziemy także nadal wzbogacać asortyment o kolejne wzory i style,
choć nie zdradzę naszych konkretnych planów.  Czy realizujecie zamówienie indywidualne? Jakimi
klientami może się firma pochwalić?Tak, mamy coraz
więcej projektów realizowanych na indywidualne zamówienie. Na przykład 6.
Brygada Powietrzno-Desantowa z Bielska-Białej zamówiła kiedyś koszulkę dla
Marcina Gortata, który prowadził w tym mieście swój koszykarski camp. Miała
niestandardowy rozmiar. Dedykowane koszulki zamówił też u nas PKO BP. Teraz
specjalnie dla jego prezesa, Wojciecha Jagiełły, zaprojektowaliśmy koszulkę z
Władysławem Jagiełłą w towarzystwie rycerzy i hasłem: „Nazwisko zobowiązuje –
Grunwald 1410“. Ostatnio przygotowaliśmy termoaktywne koszulki kompresyjne
specjalnie dla drużyny futbolu amerykańskiego Panthers Wrocław, wicemistrzów
Polski. Mają nietypowy krój, ponieważ muszą idealnie mieścić się pod
ochraniaczami i zapewniać pełną swobodę ruchów atletycznie zbudowanym zawodnikom.
Będą w nich reprezentowali nasz kraj w meczach futbolowej Ligi Mistrzów.W promocji mocno stawiacie na internet. Jakimi sposobami docieracie
do klientów?Stawiamy na
nowoczesne kanały internetowe i interakcję z klientami. Najlepszym
przykładem jest nasz profil na Facebooku, który ma już ponad 200 tys. fanów.
Nie chodzi jednak tylko o samą liczbę, lecz także o ich ogromne zaangażowanie.
Komentują, wrzucają zdjęcia, żyją tą samą pasją, która jest u podstaw naszej
firmy. Inne kanały, z których korzystamy, również cieszą się
popularnością. Na Youtubie mamy ponad 50 tys. subskrybentów, na Instagramie
około 10 tys. Prowadzimy też bardzo popularnego bloga, tworząc własne treści, w
tym artykuły popularnonaukowe. Ciekawy content marketing ma duży potencjał. Nie
rezygnujemy też z klasycznych form reklamy i marketingu.Czy pamiętacie moment, w którym nabraliście przekonania,
że musi się udać?Momentem
przełomowym było Euro 2012. Mieliśmy wtedy stoisko na ul. Oławskiej we
Wrocławiu. Klientom podobały się nasze produkty, pytali o szerszy asortyment,
zaakceptowali też nasze ceny. Duża sprzedaż, największa w dniu meczu Polska –
Czechy oraz bezpośredni kontakt z klientami przekonały nas wtedy ostatecznie,
że nasz pomysł jest dobry i warto rozwijać firmę.Rynek odzieżowy to bardzo konkurencyjny sektor. Jakie są
Pana zdaniem czynniki, które warunkują przetrwanie na tym rynku? Jak znaleźć
tutaj własną niszę?Przede wszystkim
odpowiedzieliśmy na potrzeby klientów, co zawsze jest fundamentem w biznesie. Poza
tym, przed nami nikt nie oferował odzieży patriotycznej wysokiej jakości z niebanalnym
designem. Można powiedzieć, że stworzyliśmy nowy segment rynku. Chcę jednak
mocno podkreślić, że nasz sukces to nie tylko efekt sezonowej mody czy
skutecznego marketingu. Polacy zawsze mieli potrzebę wyrażania swojej dumy
narodowej, a my stworzyliśmy dla nich dodatkową możliwość manifestowania
patriotyzmu. Jak znaleźć własną niszę? My zrobiliśmy coś z przekonania,
pasji i chęci realizowania bliskich nam wartości. Z drugiej strony, uczyniliśmy
wiele, by jakościowa odzież patriotyczna wyszła z niszy. Sądzę, że ten
segment rynku będzie się nadal rozwijał.Czy poziom sprzedaży zależy od np. rocznic i świąt
państwowych? A może jest mniej więcej stała w na przestrzeni całego roku?W okresach
istotnych rocznic i świąt narodowych sprzedaż wzrasta mniej więcej dwukrotnie.
Najbliższe takie okazje to rocznica powstania Armii Krajowej 14 lutego oraz
Narodowy Dzień Pamięci Żołnierzy Wyklętych 1 marca.Czy Pana zdaniem jest miejsce na kolejne polskie marki?
Czy może skazani jesteśmy na zagraniczne sieci?Nasz przykład
pokazuje, że na rynku jest miejsce na polskie marki, produkujące w Polsce.
Przewaga polskich firm polega na tym, że są w stanie lepiej dostosować ofertę
do potrzeb klientów w kraju, a także elastycznie reagować na ich oczekiwania.
Do tego coraz większe znaczenie ma wspomniany patriotyzm konsumencki. Marka
„Polska“ rośnie w oczach Polaków i widać ten trend w różnych branżach.
Z czysto biznesowego punku widzenia ciekawe jest też to, że nawet
zagraniczne marki odzieżowe coraz częściej produkują w Polsce.    





sas.render('42700');  // Format : Banner_645x80 645x80





Skoro ciągle jest miejsce na nowe marki to proszę powiedzieć,
co jest potrzebne by taką działalność rozpocząć?W pierwszym
rzędzie trzeba mieć duże kompetencje w zakresie produkcji odzieży i wzornictwa.
Bardzo ważni są też ludzie. Ten przemysł w naszym kraju dopiero się odradza,
więc niełatwo znaleźć najwyższej klasy specjalistów. Na marketing też trzeba
oczywiście mieć pomysł. W przypadku Surge Polonia wynika on w sposób naturalny
z naszych zainteresowań i wartości.Niedawno Wasza konkurencja chwaliła się, że sam prezydent
Andrzej Duda chodzi w ich t-shircie. Czy możecie się pochwalić, kto ze znanych
osób ubierał odzież uszytą przez Surge Polonia?To m.in. znani
sportowy, poza wspomnianym Marcinem Gortatem na przykład Adam Małysz czy reprezentant
Polski w piłce ręcznej Kamil Syprzak. Jeśli chodzi o polityków, to naszą
koszulkę nosił Paweł Kukiz.Dziękuję za rozmowę Grzegorz MarynowiczSłowa uznania i duży szacunek za odwagę, w podjęciu trudnego i wieloetapowego zadania jakim jest wytwarzanie odzieży z własną grafiką. Materiałoznawstwo, konstrukcja, szycie, grafika oraz techniki nadruku to tylko niektóre przedmioty których uczą się studenci grafiki, wzornictwa.., a której tajniki musieli  zgłębić 
    autorzy pomysłu. Wracając  do studentów ww. kierunków oceniam, że im dłużej się uczą, tym bardziej brak im odwagi w podjęciu decyzji o otwarciu własnej działalności. Może uczelnie powinny  podziałać w tym kierunku. ZACHĘCAJĄC, CI LUDZIE MAJĄ POTENCJAŁ I WIEDZĘ.  Wielkie Brawa!!!!!!!!!!!POWODZENIA.Nie ma to jak wycierać sobie gębę i nabijać kabzę koszulką ze znakiem Polski Walczącej. Reszta wzorów to banał. "Dumny ze swojej Ojczyzny"? Ale roboty muszę szukać w UK-eju?Zapraszamy do nowopowstałej Marki oraz sklepu Patriotycznego:www.facebook.com.pl/PowstaniecRzeszowwww.powstaniec.com.plProdukcja własna oraz wiele wiodących marek Polskich.Pozdrawiamy:)(wiadomość usunięta przez moderatora)Bardzo dobrze, ze powstala taka firma i chlopaki zajmuja sie rozwijaniem takiego biznesu.Wielkie brawa chlopaki, tak trzymajcie dalej, rozwijajcie sie, wprowadzajcie nowe wzory i modele. Ciesze sie, ze pojawila sie firma, ktora oferuje dobrej jakosci ubrania w narodowych brawach. Brakowalo tego do tej pory, tylko jakies sklepy 
    z pamiatkami i chinskimi podkoszulkami z doprasowanym godlem czy flaga.Moim zdaniem nie ma nic zlego w chodzeniu w odziezy patrotycznej. Polacy, musimy zrozumiec, ze nie mamy sie czego wstydzic na w Europie i na swiecie. Chodzmy z dumnie wypieta piersia, na ktorej bedzie polski bialy orzel.Popatrzcie na USA - wywieszanie flag, masa koszulek i bluz w barwach narodowych, w barwach szkol wyzszych itp. Oni sa dumni z tego, ze moga nosic barwy swojego kraju na sobie.Starajmy sie jednakze - nosza taka koszulke- zachowywac tak, jak sami bysmy chcieli, zeby sie zachowywali ludzie dookola. dawajmy dobry przykald. Zwracajmy uwage- w kulturalny sposob- w przypadku zaobserwowanai nieporzadanych zdarzen- smiecienie, napastowanie slowne, niszczenie mienia itp. I nie mam tutaj na mysli oszolomow z szalkiem na glowie biegajacych i goniaych kibicow z innej druzyny czy nacji, tylko normalne, zdrowe zachowanie.Zacznijmy powolutku zmieniac siebie i otoczenie dookola, a powstana male wyspy i wysepki, ktore razem stworza jeden wielki, silny kraj. Badzmy dumni z naszego kraju, zeby - jak powiedzial Kukiz w jakims wywiadzie- na haslo w USA czy UK jestem z Polski nie patrzyli sie na nas jak na kolejnych kolezkow, ktorzy przyjechali zmiatac podlogi czy myc gary. To mozemy tez oczywiscie robic, ale jako narod stac nas na wiecej. Zrobmy tak, zeby mowili o nas w swiecie uczciwy jak Polak, dobry jak Polak, trzezwy jak Polak, punktualny jak Polak itp.Warto im podebrać trochę tego tortu. Wyczaili dobry moment gdy stadionowi głupole zaczęli szukać czegoś innego niż dresy i szaliki. Trafili w niszę ale z patriotyzmem to nie ma wiele wspólnego. To tzw. trendowcy. Kolejna moda po wielu subkulturach, które pojawiały się i znikały na przestrzeni lat. Hip Hopowcy już są 
    niemodni to teraz "patrioci - idioci" a większość z nich nie ma bladego pojęcia o historii Polski. Grunt, że kasa się zgadza.(wiadomość usunięta przez moderatora)Na każdym kroku podziały - a patriotyzm to chyba też szacunek dla drugiego polaka mimo że ma inne poglądy ?Nie znam w Polsce żadnej patriotycznej partii za to co najmniej dwie  Faszyzujące - odsyłam do definicji Faszyzmu i PatriotyzmuTeż mam zamiar kupić coś od SURGE bo do tej pory tylko kupowałem red is bad. Trzeba wspierać swoich.Kibole to kupią tak jak kupują szaliki drużynowe oraz te tandetne ciuchy hiphopowców tylko dlatego że kolega maTermin przekazania sprawozdania do systemu INTRASTAT, za poprzedni miesiąc kalendarzowy, gdy realizowano transakcje wewnątrzwspólnotowe podlegające obciążeniu podatkiem od towarów i usług (VAT).Termin płatności składek oraz złożenia deklaracji przez pracodawców zatrudniających pracowników.Termin zapłaty raty podatku leśnego przez osoby prawne oraz jednostki organizacyjne nie posiadające osobowości prawnej.Termin zapłaty miesięcznej kwoty podatku od nieruchomości przez osoby prawne i jednostki organizacyjne nie posiadające osobowości prawnej.Termin płatności składek oraz złożenia deklaracji przez pracodawców zatrudniających pracowników.Zapłata zryczałtowanego podatku dochodowego od przychodów ewidencjonowanych.Termin zapłaty zaliczki na podatek dochodowy przez osoby prawne.Oblicz wysokość pensji netto, należne składki oraz podatek.Korzystanie z portalu oznacza akceptację regulaminu.  Polityka cookies   |   Polityka prywatności 