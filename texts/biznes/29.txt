Zaloguj sięCoca-Cola, największy na świecie producent słodzonych napojów, wspiera finansowo naukowców, którzy przerzucają winę za otyłość Amerykanów ze złej diety na brak ćwiczeń - pisze w poniedziałek dziennik "New York Times".fot. BloombergW obszernym artykule nowojorski dziennik opisuje, jak Coca-Cola "weszła we współpracę z wpływowymi naukowcami", którzy w publikacjach medycznych, na różnych konferencjach i poprzez media społecznościowe propagują przesłanie, że "aby utrzymać zdrową wagę trzeba więcej ćwiczyć, a mniej martwić się o ograniczenie kalorii".Zdaniem "NYT" Coca-Cola zapewniła wsparcie finansowe i logistyczne promującej takie przesłanie nowej organizacji non-profit Global Energy Balance Network (GEBN). W inaugurującym działalność nagraniu wideo jej wiceprezydent Steven Blair, profesor kultury fizycznej na Uniwersytecie Karoliny Południowej (University of South Carolina), zakwestionował powszechną w mediach w USA opinię, że to fast foody i słodzone napoje odpowiadają za nadwagę Amerykanów. "Nie ma praktycznie żadnych nieodpartych dowodów, że to jest rzeczywiście przyczyną" - cytuje Blaira "NYT".Zdaniem ekspertów od spraw zdrowia, których cytuje "NYT", jest inaczej, a Coca-Cola próbuje "odwrócić uwagę od krytyki na temat roli, jaką odgrywają słodzone napoje w szerzeniu się otyłości i cukrzycy typu 2", a także "wykorzystuje nową organizację, by przekonać opinię publiczną, że ćwiczenia fizyczne mogą zrównoważyć złą dietę pomimo dowodów, że ćwiczenia mają tylko minimalny wpływ na wagę w porównaniu z tym, co ludzie jedzą"."NYT" zwraca uwagę, że konsumpcja słodzonych napojów maleje w USA; ponadto nasilają się apele, by je opodatkować i usunąć ze stołówek szkolnych."Sprzedaż Coca-Coli spada - powiedziała prawniczka Michele Simon, działaczka na rzecz ochrony zdrowia. - To (wspieranie GEBN - PAP) jest ich bezpośrednią reakcją na to, że firma traci. Rozpaczliwie próbują powstrzymać krwawienie". "GEBN nie jest niczym innym niż grupą Coca-Coli. Cel Coca-Coli jest oczywisty: zdobyć naukowców, by wprowadzić zamęt w nauce i odwrócić uwagę od diety" - powiedziała z kolei ekspertka ds. żywienia i autorka książki "Soda Politics" Marion Nestle.Inny ekspert ds. żywienia, prof. Barry Popkin z Uniwersytetu Karoliny Północnej (University of North Carolina) porównał wsparcie Coca-Coli dla wpływowych naukowców do "taktyki" wykorzystywanej niegdyś przez przemysł tytoniowy, by za pośrednictwem ekspertów podawać w wątpliwość szkodliwość palenia.Według "NYT" Coca-Cola przekazała w ubiegłym roku 1,5 mln dolarów dwóm uniwersytetom, które zatrudniają szefów GEBN, a od 2008 r. zasiliła kwotą prawie 4 mln dolarów różne projekty badawcze dwóch założycieli GEBN: Blaira oraz Gregory'ego Handa, dziekana wydziału zdrowia publicznego na Uniwersytecie Wirginii Zachodniej (West Virginia University)."NYT" zastrzegł, że naukowcy związani z GEBN zapewniają, że Coca-Cola nie ma wpływu na ich pracę. Ale dziennik zwrócił uwagę, że organizacja nie poinformowała na swym profilu na Twitterze i Facebooku, a także na swej stronie internetowej, że Coca-Cola jest jej sponsorem. Informację tę dodano dopiero po skardze w tej sprawie jednego z ekspertów ds. zdrowia - pisze "NYT".Dziennik przypomina, że puszka Coca-Coli zawiera 140 kalorii i prawie 10 łyżeczek cukru. Ich spalenie wymaga według prof. Popkina pokonania pieszo prawie 5 km.Gazeta przypomina też, że w ostatnich latach Coca-Cola przekazała fundusze na wybudowanie sal sportowych w ponad 100 szkołach w USA, a także sponsorowała program "Exercise is Medicine" ("ćwiczenia fizyczne leczą")."Gdy rada miasta Chicago zaproponowała w 2012 r. podatek od napojów gazowanych, by walczyć z otyłością, Coca-Cola przekazała 3 mln USD na utworzenie programu sprawności fizycznej w 60 miejskich ośrodkach kultury. Inicjatywa, by opodatkować napoje gazowane, upadła" - przypomniał "NYT".Podpis: PAPKup subskrypcję Pulsu Biznesu i zyskaj nieograniczony dostęp do serwisu.
Wymalowana złotą farbą twarz bohatera niniejszego tekstu bije z okładki.Do tego zestawienie bajecznych obrazków z jego życia. Cóż to? Zaledwie czubek góry lodowej. Nie będzie to zatem wstęp do historii o młodym multimilionerze, któremu z facjaty nigdy nie schodzi śnieżnobiały uśmiech i który co dzień rano budzi się radosny pod kołdrą wypchaną studolarówkami. Czubek góry lodowej oznacza, że nie wszystko złote, co się świeci. Że sesje na Instagramie to jedynie wyrwane z kontekstu klatki. Że pod powierzchnią wody w lodowej bryle są upór, szczęście, talent, mordercza praca, pomysł. Że w zimnym oceanie pływają też rekiny, wliczone w rachunek bycia złotym dzieckiem polskiego biznesu, jak go ochrzciły niektóre media, gdy okazało się, że Robert Gryn wskoczył do elity najbogatszych Polaków.— W życiu i biznesie jestem osobowością skrajną. To nieraz dobre, a nieraz bardzo złe. Myślę o tym, czy jest teraz świeży śnieg w Zermatt, by pojechać na heliskiing, naładować baterie i buchać kreatywnością w firmie. Nie zajmuje mnie polityka, nie wiem, kto i gdzie ma wpływy. Ale wiem, co to znaczy płacić wysoką cenę za stres i...

Marta Wróbel na pomysł na biznes, inspirowany polskim folklorem, wpadła nieco przewrotnie, bo… w Stanach Zjednoczonych.— Pamiętam swoje zaskoczenie na lotnisku w Dallas — teksański folklor w postaci kowbojskich kapeluszy, kamizelek itd. nadal żyje na ulicach. I to nie tylko od święta, ale na co dzień. Nie jest tam uważany, jak w Polsce, za symbol kiczu — wspomina Marta Wróbel, założycielka Folkstara, łowickiej sieci sklepów z pamiątkami inspirowanymi folklorem.Jak winoOd pomysłu do założenia własnego biznesu Marta Wróbel przeszła długą drogę. W tym czasie był jeszcze dział marketingu w firmie dystrybuującej kosmetyki oraz branża nieruchomości. Przedsiębiorczyni zastrzega jednak, że nauka nie poszła w las. Gdyby nie to doświadczenie, nie miałaby przydatnej we własnym biznesie wiedzy z obszaru logistyki, zarządzania towarem oraz otwarcia nowych miejsc.Własny biznes był zresztą dość oczywistym wyborem.— Wywodzę się z bardzo przedsiębiorczej rodziny. Własny biznes był więc czymś naturalnym. Padło na folklor z kilku powodów. Pochodzę z Łowicza, więc zawsze był on gdzieś blisko wycinanki w szkole, łowickie imprezy....

Masujące fotele, hamaki i namiot rozbity na korytarzu. Pokoje zen i łaźnie parowe. W salach negocjacyjnych zwykłe stoły zamienione na stoły pingpongowe. Zamiast windy zjeżdżalnie, którymi można dostać się na niższe piętra. Długa kolejka przed automatem do robienia waty cukrowej. Prezes przegrywa w piłkarzyki ze stażystą, a na perkusji sprzedawca wyładowuje swój gniew po nieudanej rozmowie handlowej. Biura takich korporacji, jak Google, Facebook czy Red Bool, coraz częściej przypominają ogromne place zabaw. Czy to aby nie ukłon firm w stronę pracowników z syndromem Piotrusia Pana, czyli takich, którzy zatrzymali się na progu dorosłości, co więcej — są z tego dumni? „Nie ma już dorosłych, zniknęli jak przejściowe pory roku i świetliki nad polami” — utyskuje włoski eseista Francesco M. Cataluccio w książce „Niedojrzałość. Choroba naszych czasów”. Natomiast pracodawcy w dziecięcej fantazji, którą pielęgnuje w sobie część zatrudnionych, coraz częściej widzą nie zaburzenie osobowości, lecz tak długo oczekiwany powiew świeżego powietrza w zatęchłym świecie biznesu.Ze świata fantazji…Tzw. wiecznego chłopca...
