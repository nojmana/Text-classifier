Jak zasada in dubio pro tributario powinna być stosowana w praktyce? Na razie sądy stosują ją sporadycznie, nie mówiąc już o urzędnikach skarbówki, którzy nigdy nie mają wątpliwości.Rzeczywiście, fiskus nie ma wątpliwości i broni się przed stosowaniem klauzuli jak może. To efekt złego nastawienia oraz strategii nastawionej na coraz więcej kontroli i zapełnianie budżetu. To oczywiście cel wadliwy, bo jedynym celem aparatu skarbowego powinno być to, czy podatnicy rozliczają się z budżetem zgodnie z prawem. Urzędnicy powinni być rozliczani z tego, czy wydają decyzje zgodne z prawem, a nie z tego, ile udało im się wyegzekwować. To niby niewielka różnica, ale fundamentalna. Drugim powodem, dla którego zasada rozstrzygania wątpliwości na korzyść podatników nie jest stosowana jest to, że w pierwszej kolejności powinny ją stosować sądy administracyjne. Tymczasem wydaje się, że sądy administracyjne nadal nie wiedzą, jak mają ją stosować. Jako współinicjator wprowadzenia takiej idei do procedury podatkowej proponowałem od początku, że istota zasady powinna się sprowadzać do ustalania przez organy skarbowe, a w razie sporu przez sądy, czy dokonana przez podatnika interpretacja danego przepisu jest możliwa/racjonalna. Co wcale nie musi przesądzać i nie przesądza, że ta interpretacja jest prawdziwa.Już tylko takie ustalenie przez organ bądź sąd powinno skutkować przyznaniem podatnikowi racji poprzez zastosowanie art. 2a i niepodważanie złożonej przez niego deklaracji.Czyli przepisy powinny być wykładane zgodnie z tym, jak rozumie je obywatel?Bardzo często o tym się zapomina, że art. 217 konstytucji wymaga od ustawodawcy określoności przepisów prawa podatkowego. Zgodnie z naszą konstytucją podatku nie można się domyślać ani go wyinterpretowywać. Sąd administracyjny bądź organ podatkowy w sytuacji, gdy przepis podatkowy nie spełnia tych zasad (a takich sytuacji jest bardzo wiele) powinien stwierdzić, że poprawna wykładnia przepisu jest inna niż dokonana przez podatnika. Żeby jednak obywatel nie ponosił negatywnych konsekwencji niejasności przepisu, nie można w takiej sytuacji kwestionować jego deklaracji. Niemniej od czasu takiego orzeczenia podatnik musi już stosować się do prawidłowej wykładni dokonanej przez sąd administracyjny. Czyli ma stosować przepis tak jak rozumie go sąd. W efekcie podatnik nie byłby karany za brak jednoznaczności normy ustanowionej przez ustawodawcę. A jednocześnie należne podatki wpływałyby w przyszłości. Ponadto resort finansów wiedziałby, ile traci przez własną niestaranność. Wzrosłoby również zaufanie obywateli do organów podatkowych, którego dziś brak.Opublikowano setki artykułów o tym, że zasada „in dubio" nie działa. Ale trudno znaleźć artykuły mówiące o tym, jak ta zasada ma działać. A ma działać tak jak wyżej przedstawiłem. Zasadniczym celem Fundacji jest właśnie doprowadzenie do poprawnego stosowania tej zasady. Bo nie ma innej możliwości uruchomienia procesu naprawy prawa podatkowego.Co jest największą bolączką podatkowego procesu legislacyjnego?Nie widać w nim nic pozytywnego. To w zasadzie pozorowanie procesu legislacyjnego. Przykładem mogą być przepisy o przedawnieniu, które w praktyce nie istnieje. Podczas gdy przedawnienie to ważne prawo podatnika. To znaczy zgodnie z art. 70 par. 1 ordynacji podatkowej zobowiązania podatkowe przedawniają się po pięciu latach, ale w procesie tzw. legislacji w ciągu wielu lat, nie uchylając tego zapisu, dopisano wytrychy, które stanowią, że w rzeczywistości wszystko zależy od urzędników.Gdy np. kilkanaście lat temu uchwalano fundamentalną zmianę przepisów w tym zakresie, kiedy wprowadzono zawieszenie biegu tego terminu, nie wiedzieć czemu, m.in. z uwagi na wszczęcie postępowania karnoskarbowego to uzasadnienie było jednozdaniowe!!! Co to za proces legislacyjny?! Kto to przemyślał?! Wiele zmian w ogóle nie ma uzasadnienia na piśmie. Jak Rządowe Centrum Legislacji może odnieść się do takiej zmiany, co mają myśleć partnerzy społeczni, skoro nie wiadomo, co legło u podstaw działania ustawodawcy? Czy to można nazwać w ogóle procesem legislacyjnym? Nie sądzę. A tak jest przy każdej nowelizacji prawa podatkowego.Jednocześnie z dużym niepokojem odnotowuję stwierdzenie wysokich urzędników Ministerstwa Finansów, że przygotowywana od trzech lat przez Komisje Kodyfikacyjną Ogólnego Prawa Podatkowego nowa ordynacja podatkowa to przykład „wzorcowego procesu legislacji". A przypomnę, że w składzie komisji nie ma żadnego przedstawiciela podatników, a ordynacja jest skierowana właśnie do nich. Pewnie dlatego przewodniczący tej komisji jest dumny, że projekt nowej ordynacji podatkowej liczy 700 artykułów i ma już 500 stron uzasadnienia. Chyba nie ma podatnika, który twierdziłby, że w ten sposób upraszcza się prawo podatkowe.—rozmawiała Aleksandra TarkaMarek Isański przedsiębiorca od ponad 30 lat. W 2017 r. wraz z żoną Małgorzatą założył Fundację Praw Podatnika. Jego Towarzystwo Finansowo-Leasingowe sp. z o.o. po pierwszym roku działalności (1996 r.) posiadało prawie 5 proc. udziału w rynku usług leasingowych. Wówczas fiskus i organy ścigania zablokowały działalność, zarzucając wyłudzanie VAT. Po oosiemanstu latach Isański w sądzie administracyjnym wykazał, że działał zgodnie z prawem. Od 2014 r. z powództwa spółki TFL toczy się proces o najwyższe odszkodowanie od Skarbu Państwa za zniszczenie firmy.
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo