 Serwis Allegro został sprzedany za 3,25 mld dol. To największa transakcja internetowa w Polsce. Nieoficjalnie informacje money.pl zostały już potwierdzone przez nowych właścicieli.Nowym właścicielem Grupy Allegro jest grupa funduszy Cinven, Permira i Mid Europa Partners, o czym pierwszy napisał money.plKwota 3,25 mld dol. to największa transakcja na rynku internetowym w Polsce. Uwzględnia ona również zadłużenie spółki.Właścicielem Grupy Allegro, do której należy również najpopularniejsza w Polsce porównywarka cen - Ceneo, był do dziś międzynarodowy koncern mediowy Naspers z siedzibą w RPA.- Allegro to wspaniały biznes. Jest zdecydowanym liderem, świetnie przygotowanym do skorzystania z rozwoju rynku e-commerce dzięki doskonałej platformie technologicznej oraz znakomitej reputacji wśród użytkowników – komentuje nowy właściciel, David Barker, partner w funduszu Cinven.Richard Sanders, partner w Permira dodaje:  głęboko wierzymy, że Allegro obecnie znajduje się w idealnej pozycji, by osiągnąć pełnie korzyści z dalszego rozwoju rynku internetowego oraz mobilnego.- Połączone doświadczenie Cinven, Permira i Mid Europa dostarczą nam niezrównanej wiedzy i „know-how” w rosnącym sektorze e-commerce oraz technologii biznesowych na rynkach Europy Środkowo-Wschodniej. Jesteśmy zadowoleni, że otrzymamy od nich wsparcie finansowe oraz dostęp do wiedzy sektorowej w celu dalszego rozwoju – komentuje Przemysław Budkowski, prezes Allegro.Transakcja podlega standardowym zgodom antymonopolowym.Spekulacje na temat sprzedaży Allegro krążyły po rynku od miesięcy. To  dlatego, że Allegro rośnie wolniej niż inne aktywa koncernu z RPA. Naspers już w połowie roku miał zatrudnić bank Morgan Stanley, żeby  doradzał spółce przy tej transakcji, jak informowała agencja Bloomberg.  Południowoafrykański koncern chce wycofać się z Europy Wschodniej, bo  bardziej zainteresowany jest inwestycjami w Chinach czy Brazylii.Jeszcze na początku października najpoważniejszym konkurentem dla grupy funduszy Cinven, Permira i Mid Europa Partners był CVC Capital Partners wraz z General Atlantic. Według Bloomberga to te dwie grupy funduszy złożyły Naspersowi najkorzystniejsze oferty kupna.Wcześniejsze plotki mówiły, że Allegro zainteresowane są fundusze   private equity i firmy technologiczne z Chin. Jako potencjalnego kupca   wymieniano Alibabę, ale również amerykański eBay.Allegro.pl jest największą platforma e-handlu w Europie Wschodniej. Liczba odwiedzających ją użytkowników sięga 14 mln miesięcznie. Według badania megapanel PBI/Gemius, całą Grupę Allegro odwiedza miesięcznie 18 mln użytkowników.Koncern z RPA został właścicielem Allegro w 2008 roku. Zapłacił wówczas 1,5 mld euro za brytyjską spółkę Tradus, która była właścicielem Allegro.