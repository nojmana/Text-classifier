REKLAMAWyścig szczurówźródło: ShutterStockUbywa chętnych do wyścigu o lepszą posadę lub wyższą pensję. Praca wciąż jest ważna, ale przegrywa albo z rodziną, albo z chęcią wygodniejszego życia. REKLAMAPolacy muszą pracować dłużej niż Niemcy, bo jesteśmy biedni i musimy gonić Zachód. Nie można wprowadzać dodatkowych dni wolnych lub ograniczać pracy w weekendy, bo jesteśmy biedni i musimy gonić Zachód. Niepotrzebne jest egzekwowanie kodeksu pracy, bo jesteśmy biedni i musimy gonić Zachód. W tę mantrę uzasadniającą pracoholizm społeczeństwo długo wierzyło. Ale powoli przestaje.Polacy nieśmiało uświadamiają sobie inną prawdę – że wcale nie muszą tracić życia na nadgodzinach za kiepskie wynagrodzenie. Są inne możliwości. Można wyjechać do Anglii lub Irlandii – i pracować tam krócej, a zarabiać więcej. Można założyć rodzinę, skorzystać z długich urlopów i obniżać wymiar czasu pracy, a dzięki 500 plus nawet przestać zarabiać. Można wreszcie mieć mniej wymagający etat, może nieco gorzej płatny, ale gwarantujący wolny czas.Zmieniły się potrzeby Polaków. Absolwent marketingu i zarządzania, pracujący w nielimitowanych godzinach dla filii zagranicznej korporacji o nazwie znanej z reklam, przestał być symbolem sukcesu. A był nim jeszcze dwie dekady temu, w szczególności dla osób, które wchodziły na rynek pracy. Dziś dla młodych to raczej przykład nietrafionej ścieżki zawodowej i ofiara wyścigu szczurów. Nie jest to przypuszczenie oparte jedynie na obserwacjach mieszkańca wielkiego miasta. Z badań wynika, że czas pracy Polaków staje się coraz krótszy, a kariera zawodowa w hierarchii wartości zaczyna coraz wyraźniej ustępować rodzinie i zdrowiu. Od tej zasady wciąż nietrudno znaleźć wyjątki, ale generalnie praca zaczyna tracić na znaczeniu. A może Polacy po prostu zaczynają zdawać sobie sprawę z ceny, jaką płaci się za przesadne koncentrowanie się na karierze i wyścigu o lepszą pensję. Najlepiej ujęła to amerykańska aktorka Lily Tomlin. – Problemem w wyścigu szczurów jest to, że nawet jeżeli wygrasz, to ciągle jesteś szczurem – stwierdziła. Polacy nie chcą już nimi być.>>> Czytaj też: Badanie: wewnętrzna głęboka motywacja bardziej pomaga w życiu niż wysokie IQStatystyki potwierdzają, że wciąż należymy do najbardziej zapracowanych narodów na świecie. Najpopularniejsze wyliczenia corocznie przedstawia OECD. Z raportu tej organizacji wynika, że w 2016 r. Polacy przepracowali przeciętnie 1928 godzin (siódme miejsce w rankingu 39 państw). Pracujemy zatem wyraźnie dłużej niż nasi południowi sąsiedzi (Czesi – 1770, Słowacy – 1740) i znacząco dłużej niż mieszkańcy Zachodniej Europy (Brytyjczycy – 1676, Francuzi – 1472, Niemcy – 1363). Jednak nawet z tych danych wynika, że czas pracy w Polsce jest coraz krótszy – od rekordowego 2005 r. (1994 godz.) powoli, ale systematycznie się zmniejsza. Na dodatek to tylko statystki, czyli – parafrazując Benjamina Disraeliego – jedno z trzech rodzajów kłamstw.Słabość zestawienia OECD polega na tym, że wykorzystuje się do niego dane pochodzące z poszczególnych krajów, a te stosują różne metody badawcze i definicje pracy lub czasu pracy (przestaje więc dziwić, że np. według raportu najbardziej zapracowanym narodem Europy są Grecy, którzy w 2016 r. przepracowali 2035 godz.). Wystarczy porównać te dane z innymi wyliczeniami, aby zauważyć ogromne różnice. Dla przykładu według statystyk Eurostatu w 2016 r. Polacy pracowali średnio 42,1 godz. tygodniowo. Skoro mieszkańcy Zachodniej Europy przepracowują rocznie znacznie mniej godzin (OECD), to powinni też mieć znacznie krótszy przeciętny tydzień pracy. Tymczasem z danych Eurostatu wynika, że Francuzi wykonują obowiązki zawodowe przez 40,5 godz., Niemcy – przez 41,3 godz., a Brytyjczycy – 42,8 godz. (czyli nawet dłużej niż Polacy, choć teoretycznie – według OECD – rocznie pracują o ponad 200 godz. mniej).Podobnie jest z relacją czasu pracy do zamożności danego społeczeństwa. Według statystyk OECD najdłużej pracują narody najmniej zamożne (oczywiście spośród członków organizacji) – liderem są Meksyk (2255 godz.) i Kostaryka (2212 godz.), a w pierwszej siódemce – oprócz Polski – są jeszcze Korea Południowa, Grecja, Chile i Rosja (żadne z tych państw nie mieści się w „30” najzamożniejszych państw świata). Na przeciwległym biegunie są krezusi – Niemcy, Duńczycy i Norwegowie. Opierając się wyłącznie na tych danych, można zatem uznać, że narody uboższe gonią te bogatsze i dlatego pracują więcej. Ale statystyki Eurostatu dotyczące średniego tygodniowego czasu pracy tej zależności nie potwierdzają. Wynika z nich, że niezbyt zamożni Polacy należą do najbardziej zapracowanych Europejczyków, ale jeszcze dłużej od nas pracują nie tylko wspomniani Brytyjczycy, lecz także np. Austriacy i Szwajcarzy, czyli jedne z najbogatszych nacji na świecie.W tym kontekście nie można zapominać też o innej, bardzo istotnej średniej. Z raportu Narodowego Banku Polskiego wynika, że w II kwartale 2017 r. średniotygodniowy czas pracy wynosił poniżej 40 godz., czyli najmniej w całej ostatniej dekadzie (spadek o 2,1 proc. w porównaniu z II kwartałem 2016 r.). Oczywiście na podstawie jednej statystyki nie można przewidywać, że liczba godzin pracy utrzyma się automatycznie na tak niskim poziomie (nie potwierdzają tego informacje GUS za III kwartał), ale spadek to już trwały trend. Dziesięć lat temu przeciętny tygodniowy czas pracy był o prawie dwie godziny dłuższy. Dodatkowo kurczy się on – i to w najszybszym tempie – w okresie, gdy zapotrzebowanie na pracowników jest największe. Stopa bezrobocia utrzymuje się na poziomie najniższym od transformacji ustrojowej (poniżej 7 proc.), a ponad połowa firm wskazuje, że jedną z głównych barier ich rozwoju są problemy ze znalezieniem pracowników i zapełnieniem wakatów. Dla porównania rok wcześniej takie trudności wskazywało tylko 36 proc. przedsiębiorców.Teoretycznie w takim momencie nie najlepiej wynagradzani Polacy – w szczególności w porównaniu z krajami zachodnioeuropejskimi – powinni wykorzystywać okazję i zarabiać, np. pracując w nadgodzinach lub podejmując dodatkowe zatrudnienie w innych firmach. A jest odwrotnie – liczba nieobsadzonych stanowisk gwałtownie rośnie (w ciągu ostatnich dwóch lat o 82 tys., czyli o 1/5). Zmniejsza się też grono osób, które podejmują pracę w więcej niż jednej firmie (w ciągu ostatniego roku ubyło 18 tys. takich osób, czyli 2 proc.), a nawet tych, którzy poszukują nowego zatrudnienia (bo chcą zmienić pracę; w ciągu roku ubyło ich aż 50 tys., czyli 18 proc.).Z danych NBP wynika jeszcze inna interesująca tendencja. Skraca się nie tylko rzeczywisty czas pracy, ale również ten preferowany przez zatrudnionych. W ciągu ostatnich dziesięciu lat zmniejszył się on z 40,8 godz. do 40,3 godz. Nadal nie jest więc niski (powyżej 40-godzinnej normy wynikającej z kodeksu pracy), lecz z danych tych wynika, że Polacy nie tylko pracują krócej, ale też chcą poświęcać na obowiązki zawodowe coraz mniej czasu. Jakie są tego przyczyny? Jednym z powodów jest na pewno ograniczanie aktywności zawodowej przez kobiety, które rezygnują z pracy, aby opiekować się dziećmi lub niesamodzielnymi członkami rodziny. Istotną rolę odegrał też napływ migrantów zarobkowych ze Wschodu, którzy przejęli przede wszystkim te zajęcia, których nie chcą wykonywać Polacy. Na dodatek niełatwo jest oszacować dokładny wpływ tego czynnika, bo część cudzoziemców pracuje w szarej strefie – tłumaczy prof. Elżbieta Kryńska, kierownik Zakładu Zatrudnienia i Rynku Pracy w Instytucie Pracy i Spraw Socjalnych na Uniwersytecie Łódzkim.Podkreśla, że równie istotne znaczenie w ograniczeniu czasu pracy mają jednak także warunki jej wykonywania oraz rozwój technologiczny. – Ze statystyk wynika, że Polacy spędzają dużo czasu w miejscu pracy, ale nie są dobrze zorganizowani. A to oznacza, że muszą dłużej pracować, żeby osiągnąć efekty podobne do pracowników z państw o lepszym porządku. Istotne znaczenie dla wydajności mają też technologie stosowane w firmach – generalnie im bardziej są nowoczesne, tym mniej czasu zatrudnieni potrzebują na wykonywanie swoich zadań. Pod tym względem pozostawaliśmy w tyle za państwami zamożniejszymi, ale warunki w polskich firmach poprawiają się, co na pewno miało wpływ na obserwowane skrócenie czasu pracy – dodaje prof. Kryńska.Wskazane czynniki wynikają z obecnej sytuacji na rynku pracy w Polsce. Ale dla zmniejszania liczby godzin pracy równie ważne są zjawiska odnotowywane w dłuższej perspektywie. W pewnym sensie to kolejny, nieuchronny etap naszej historii gospodarczej. – W latach 90., czyli w pierwszym okresie po transformacji, zaangażowanie i wysiłek związany z pracą były bardzo duże. Polacy przyzwyczajali się do wolności gospodarczej – nagle mogli brać sprawy w swoje ręce i fascynowali się nowymi możliwościami, jakie daje wolny rynek. Potem przyszła jednak refleksja. Nie wszystkie interesy się udawały, nie zawsze dobrze inwestowali swój majątek lub umiejętności, okazało się, że ta swoboda ekonomiczna ma swoją cenę. I doceniliśmy inne wartości, które decydują o jakości życia – wyjaśnia prof. Włodzimierz Piątkowski, kierownik Zakładu Socjologii Zdrowia, Medycyny i Rodziny lubelskiego Uniwersytetu Marii Curie-Skłodowskiej. >>> Czytaj też: Nadchodzi era myślących maszyn. Co zrobić, by wygrać z nimi na rynku pracy?Potwierdzają to wyniki badań. CBOS cyklicznie pyta reprezentatywną grupę Polaków o to, co jest najważniejszą wartością w ich życiu (co stanowi jego sens). Według wyników z kwietnia 2017 r. najczęstszą odpowiedzią jest rodzina (wskazało ją 54 proc. respondentów), a kolejnym – zdrowie (38 proc.). Praca zajmuje na tej liście czwarte miejsce (9 proc.), a powiązane z nią pieniądze i zamożność – piąte (8 proc.). To wciąż wysokie pozycje, ale jeśli porównamy tegoroczne odpowiedzi z tymi udzielonymi 20 lat wcześniej, to okaże się, że praca jest wartością, która najbardziej traci na znaczeniu. W 1997 r. wskazało ją 19 proc. respondentów, co oznacza spadek aż o ponad połowę (pieniądze i zamożność – 13 proc., spadek o 38 proc.). Dla porównania w tym samym czasie przybyło wskazań dotyczących rodziny (o 1 pkt proc.) oraz zdrowia (o 7 pkt proc.). – Nastąpiły zmiany w mentalności. Rośnie znaczenie rodziny, kosztem kariery zawodowej. Dzieje się tak m.in. dzięki temu, że w ostatniej dekadzie rozwinęła się polityka prorodzinna – tłumaczy prof. Kryńska.W tym czasie wprowadzono wiele udogodnień dla rodziców, w tym również te dotyczące zatrudnienia – urlop rodzicielski i ojcowski, roczną ochronę przed zwolnieniem w razie obniżenia czasu pracy po powrocie z płatnej opieki, możliwość łączenia urlopu z pracą na część etatu. Takie rozwiązania przyczyniają się do skracania przeciętnego czasu pracy. Równie istotne znaczenie ma bezpieczeństwo ekonomiczne rodzin. Program 500+ w znaczący sposób je poprawił, więc opiekun może już nieco zwolnić w życiu zawodowym (chociażby poprzez ograniczenie nadgodzin albo skrócenie wymiaru etatu, np. do połowy). – Praca i rodzina to naczynia połączone. Bardzo dobrze zobrazowały to prace nad ustawą w sprawie zakazu handlu w niedzielę. Jego wprowadzenie uzasadniano dbałością o to, aby zatrudnieni w placówkach handlowych mogli spędzać niedziele w gronie rodziny. To istotne uprawnienie, ale z drugiej strony ograniczyło to wolność wyboru pracowników, bo przecież niektórzy mogliby zarobić więcej dzięki świadczeniu obowiązków w dodatkowy dzień. Jednak większość zatrudnionych popiera ten zakaz – wskazuje prof. Piątkowski.Istotny wpływ na zmniejszenie roli pracy w życiu Polaków może mieć też wymiana pokoleń. Na rynku pracy jest coraz więcej osób urodzonych w latach 90., a więc już w realiach wolnego rynku i globalizacji. Tzw. milenialsi korzystają z nowinek technologicznych, przykładają większą wagę do jakości życia, a mniejszą – do pracy. Często to dzieci tych osób, które brały udział w wyścigu szczurów z okresu po transformacji ustrojowej, a więc dokładnie znające skutki przesadnego skupiania się na karierze zawodowej. – Chcą, by ich życie było ciekawsze od tego, jakie wiedli ich rodzice. Chętniej godzą się na niestandardowe formy pracy, dążą do tego, aby nie ograniczała ona ich życia prywatnego – podkreśla prof. Kryńska. – To pokolenie chce pracować, ale na własnych warunkach. Młodzi nie chcą podporządkowywać się korporacyjnym rygorom pracy, bo wiedzą, że wiąże się to z ich uprzedmiotowieniem. Są wyzwaniem dla pracodawców, którzy przyzwyczaili się w ostatnim ćwierćwieczu do tego, że to oni dyktują warunki zatrudnienia. Teraz się to zmienia, bo ze względu na brak rąk do pracy to pracownicy mają coraz więcej do powiedzenia – dodaje prof. Piątkowski.Nie można też pomijać jeszcze jednego, bardzo ważnego elementu, który przyczynia się do zmiany znaczenia pracy w życiu Polaków. Chodzi o zarobki. W ciągu ostatnich 20 lat przeciętne wynagrodzenie wzrosło 4-krotnie. Oczywiście w tym czasie rosły też koszty życia i utrzymania, ale bez wątpienia jesteśmy dziś zamożniejszym społeczeństwem niż jeszcze kilkanaście lat temu (w ostatniej dekadzie bardzo szybko rosła też płaca minimalna). Dodatkowo w ostatnich latach, głównie za sprawą programu 500+, zwiększyły się transfery pozapłacowe. Tym samym praca – i to często w bardzo wysokim wymiarze – dla wielu osób przestała być przymusem.Od tego ogólnego trendu obowiązują jednak wyjątki. Najlepszym przykładem są lekarze i pielęgniarki. Państwowa Inspekcja Pracy co roku donosi o przypadkach wykonywania obowiązków w szpitalach przez kilka dni bez przerwy (ponad 400 godzin w miesiącu). Czasem kończą się one tragicznie, tak jak w przypadku 28-letniej lekarki, która w sierpniu tego roku zmarła w trakcie dyżuru w przychodni w Niepołomicach, lub 44-letniej anestezjolog z Białogardu, która w sierpniu ubiegłego roku zmarła w czwartym dniu pełnienia dyżuru. W przypadku pracowników medycznych ponadwymiarowe wykonywanie obowiązków to jednak często problem systemowy – specjaliści pracują dłużej, bo jest ich za mało. Jeśli odmówiliby pełnienia dyżurów, wiele placówek nie mogłoby zapewnić całodobowej opieki. Dzięki temu mogą też znacznie więcej zarobić, co także motywuje ich do podjęcia dodatkowego wysiłku. W rezultacie wszyscy tolerują ich pracę ponad siły, choć jasne jest, że zagraża ona zdrowiu i życiu samych lekarzy oraz pacjentów.Kolejną grupą, która poświęca dużo czasu na obowiązki zawodowe, są pracodawcy. Z danych GUS wynika, że w 2016 r. przeciętnie w trakcie każdego tygodnia wykonywali obowiązki o prawie pięć godzin dłużej niż pracownicy najemni. Wynika to oczywiście z samego charakteru ich działalności – to oni ponoszą ryzyko związane z powodzeniem własnego biznesu i muszą zadbać o jego sukces. Dodatkowo nie są przecież pracownikami, a więc ich czas pracy nie jest limitowany przepisami. – Podobnie jest np. z samozatrudnionymi. Jeśli danego dnia nie będzie pracował, zarobi mniej. A pieniądz jest najlepszym bodźcem do wydłużania czasu wykonywania obowiązków zawodowych – tłumaczy prof. Kryńska. Takie przykłady to jednak raczej wyjątki potwierdzające regułę. Najlepszym dowodem jest to, że lekarze (ostatnio rezydenci) od lat domagają się zmiany systemu ich pracy i wynagradzania, która umożliwiłaby im skrócenie dniówek. Oni też wiedzą, że więcej nie zawsze znaczy lepiej.>>> Czytaj też: Ekonomia behawioralna pomaga w reformach emerytalnych©℗ underdog(2017-12-22 22:22)
Zgłoś naruszenie
36529Założę rodzinę, jak w końcu będą normalne podatki, czyli żadnego dochodowego, zusu, itd. Jakiś vat w okresie przejściowym, gdy trzeba spłacić zobowiązania wobec emerytów mogę znieść. A potem tylko jakiś niski pogłówny na państwo minimum. sid(2018-04-15 13:15)
Zgłoś naruszenie
21najwięcej idzie na emerytury i służbę zdrowia,,,a to i tak za mało Jaro(2018-04-15 09:42)
Zgłoś naruszenie
30No to nie założysz, bo z tym twoim pogłównym skończymy do końca roku bez wojska i policji. A ty z kosą pod żebrem, bo jak nie ma psów, to hulaj dusza. Nawet słodkie, że niektóre dzieciaki nawet do 30. roku życia nie potrafią pojąć, jaki hajs kosztuje wszystko to, co widzą dokoła siebie. ubywa chetnych(2018-02-18 12:03)
Zgłoś naruszenie
35766Mozna bardzo dobrze zarabiac bez zadnych kwalifikacji, jako wierny, posluszny wolak w panstwowej firmie. Kilka milionow wyjechalo do np UK i podwyzszylo zarobki wielokrotnie. Elektorat kaczora dostal 500+. Nic dziwnego ze ubywa chętnych do wyścigu o lepszą posadę lub wyższą pensję )) .(2017-12-22 17:41)
Zgłoś naruszenie
35418Korposzczurki to tylko drugie pokolenie awansu społecznego z PRLu. Teraz możemy się pośmiać z małego fiata, meblościanki o które nie tak przecież dawno ludzie wypruwali sobie żyły, czy też bohaterskie oddawanie stolca do ceramiki a nie dołka w ziemi. konsumpcja brachu(2017-12-22 10:48)
Zgłoś naruszenie
34647Zaklinanie rzeczywistości!  Liczy się konsumpcja (ciuchy, auta, używki, imprezy, wycieczki, zabawa, seks) a nie rodzina (w tym dzieci) czy 500 +  :)  Dowodem na to jest coraz mniejsza liczba małżeństw, coraz więcej rozwodów i model rodziny 2+1.   Żadne socjale czy programy państwowe tu nie pomogą. Niemki (białe) zarabiają 3-4 razy więcej od Polek a rodzą jeszcze mniej dzieci. A jeśli chodzi o pracę to ludzie widząc godne zarobki (min. 4-6 tys. na rękę) będą tyrać po 16 godzin na dobę.  Najlepszym przykładem są lekarze, którzy pracują niemal non-stop ale potem mają przelew na konto 20-25 tys. zł/m-c.    pikolo(2017-12-22 11:06)
Zgłoś naruszenie
32718Ja ostatnio miałem propozycje pracy za 3 tys zl netto w biurze, czas pracy 8 h dziennie x 5 dni tygodnia ale na rozmowie kwalifik powiedziano mi,że wtej firmie pracuje sie 9,5 h dziennie x 5 dni zate same pieniadzei czy sie godze na to ? Byłem kilka dni i dałem sobie spokoj, przemyslalem wszystko i to tak naprawde jakbym pracował 6 dni w tygodniu i mimo dobrych studiów, doswiadczenia zawodowe gojade na kilka miesiecy za granice. Wróce wiosną i bede szukał znowu czegoś "normalnego".... Korpo(2017-12-22 15:24)
Zgłoś naruszenie
243W pewnym momencie przejechałem się na pracodawcy wzorowo. Okłamano mnie na rozmowie itp. Siedziałem w tym bagnie 10 miesięcy odrzucając 3 lepiej płatne oferty w tym czasie bo coś mi na rozmowie mówiło że Ci też chyba coś ściemniają. Zacisnąłem poslady, wziąłem ASAP w czopku i to przeczekałem bo alternatywa to albo podobne miejsce albo głodówka albo znalezienie czegoś spoko. Wcześniej byłem 3 lata za granicą więc to nie była alternatywa. W końcu się udało. Lepiej płatna, luzik extra przełożony itp.  Tak tylko piszę że mając podobna sytuację dokonałem innego wyboru. gary(2017-12-22 09:45)
Zgłoś naruszenie
28869może tak się dzieje ale tylko w księstwie warszawskim .... ( dla przypomnienia Księstwo warszawskie  to osobny kraj gdzie językiem urzędowym jest również polski i kraj ten jest około o 20 lat do przodu niż  Polska  .....z winy rządzących pseudoelyt)  ....  bo w pozostałych miastach   a w szczególności takich do 200 tys. dalej jest zamordyzm i tyranie za 2  brutto po 12 h .......... takim klasycznym przykładem są Kielce czy Radom. Warszawiak(2017-12-25 23:14)
Zgłoś naruszenie
110I słusznie Drogi Poznaniaku. Świąteczne pozdrowienia z Warszawy dla Ciebie i dla wszystkich Polaków. 

PS. Przepraszam za dupków z Wiejskiej i chamską "cebulę" jeżdżących na warszawskich blachach. Marzenie mam takie abyśmy jako naród zaczęli siebie nawzajem szanowac. Podobno należy zaczynać od siebie, a święta to czas kiedy można mówić marzenia na głos.  Visjoner(2017-12-24 08:47)
Zgłoś naruszenie
1084To się przenieś z za.upia! Tak jest na całym świecie. xxx(2017-12-22 20:04)
Zgłoś naruszenie
195@MarcinSt Poznań to jednak do przodu jest, tak samo Wrocław czy Gdańsk, Kraków i parę innych miejsc. Ale ogólnie zgadzam się z garym, zwłaszcza w punkcie "bo w pozostałych miastach a w szczególności takich do 200 tys". Tzn są też małe miasteczka gdzie jest naprawdę świetnie(często blisko takich ośrodków jak Poznań, albo mających jakąś cechę szczególną - miasteczka turystyczne, mające jakieś cenne zasoby itp). Jednak w tych największych, najlepszych miastach żyje ile, może z 10% Polaków? Niech będzie i 20%, to nadal jednak mniejszość... 1770(2017-12-22 15:09)
Zgłoś naruszenie
418Inżynier - technolog, programista obrabiarek numerycznych z biegłym językiem angielskim za 1770 zł na rękę pozdrawia z Kielc. MarcinSt(2017-12-22 11:19)
Zgłoś naruszenie
344Nie czuję, żeby "księstwo Warszawskie" było do przodu. Ale może jestem po prostu regionalnym patriotą. Poznaniak.. Koper(2017-12-22 09:28)
Zgłoś naruszenie
275383Ile można tyrać za psie pieniądze, trzeba przyznać gimnbazie , że dobrze robią bo może w końcu coś się zmieni w tym bantustanie jeśli chodzi o zarobki. Było by o wiele lepiej gdyby jeszcze upainców pogonili bo wtedy możnaby wymusić na pracodawcach zwiększenie wydajności ,a poprzez to zwiększenie płacy. Zaznaczam,że Czesi tak zrobili ograniczając rynek pracy dla upainy
No,ale tu praca za miskę ryżu nadal jest standardem. wiesenblum(2017-12-27 23:26)
Zgłoś naruszenie
546Kolego, Czesi właśnie odpuścili z tymi ograniczeniami, bo nie ma rąk do pracy a Ty byś chciał zarabiać coraz więcej i co raz więcej kupować a ktoś to musi produkować i dostarczać i sprzedawać. Nie masz pojęcia o czym piszesz. Przez sam wzrost zarobków niczego nie załatwisz, bo jeżeli wszyscy skokowo podniosą płace a  nie będzie to wynikiem stabilnego i naturalnego rozwoju gospodarki (z inwestycji i produkcji a nie z konsumpcji) to te nasze 50% wynagrodzenia więcej będzie warte tylko kilka procent więcej, jeżeli w ogóle więcej.  ax(2017-12-23 00:33)
Zgłoś naruszenie
133Faktycznie Ukraińców są całe rzesze. W sklepach sieciówkach co 2 to Ukrainiec. Ostatnio jakiś kroił ciasto i nie wiedział jak podzielić kawałek na 6 części. Ludzie mówią, że ukraiński student w Polsce dostaje od Państwa Polskiego 1500 zł na utrzymanie, czy to prawda? zeflik(2017-12-22 22:53)
Zgłoś naruszenie
1158To nie pracodawca zbiera ci 40% twoich zarobków przy każdej wypłacie. Rene (2017-12-22 12:03)
Zgłoś naruszenie
4465No i się gimbaza zbuntowala w DHL w Warszawie.Dzis rano. Nie będzie przesylek kurierskich.  Mlodzi kurierzy powiedzieli dość.  Szczury nie dostaną swiatecznych paczek. Darek(2017-12-23 08:42)
Zgłoś naruszenie
1595"Ze statystyk wynika, że Polacy spędzają dużo czasu w miejscu pracy, ale nie są dobrze zorganizowani. A to oznacza, że muszą dłużej pracować, żeby osiągnąć efekty podobne do pracowników z państw o lepszym porządku."

Jakie infantylne tłumaczenie. To tak nie działa redaktorze.

Artykuł nędznej jakości. Rozwlekły, brak zrozumienia czemu wg statystyk OECD Polacy i Grecy pracują długo, a Niemcy krótko. Łukaszu Guza, to ma związek z tym że w Niemczech odsetek ludzi aktywnych zawodowo jest o jakieś 10 punktów procentowych wyższy niż w Polsce. Ta różnica to głównie ludzie starzy dorabiający za 450eur miesięcznie 50h miesięcznie i młodzi którzy pracują robiąc tzw Ausbildung. Jest ich tylu że średnio w przeliczeniu na osobę czas pracy idzie w dół. Jacek(2017-12-22 22:13)
Zgłoś naruszenie
12134Dobry artykul, cala prawda ja tez olalem wyscig szczurow choc zarabialem potezna kase ale przyplacilem zdrowiem a teraz zarabiam o wiele mniej ale jestem szczesliwy zxc(2017-12-22 22:32)
Zgłoś naruszenie
11528Mi z 2 tytułami magistra na kierunkach ekonomicznych zaproponowano staż z urzędu pracy za 900 zł.... Przekleństwo mieszkania w małym mieście. Zalatw zlecenia(2018-02-18 12:14)
Zgłoś naruszenie
100Mozesz robic tzw ksiegowosc malym firmom w twoim miescie i olac urzad pracy T(2017-12-23 04:28)
Zgłoś naruszenie
171 Hmm. A czego Cie uczyli na studiach na mikroekonomii? Firmę trzeba otworzyć. Polak(2017-12-22 16:51)
Zgłoś naruszenie
11470Ja też ******** papierami o stół i powiedziałem szefowi, że za taką kasę nie będę pracował. Odszedłem i mam w ****** viko(2017-12-22 13:10)
Zgłoś naruszenie
114531600/2000 pln trzeba uciekac z polski bo to jest wegetacja a nie zycie taka prawda(2017-12-22 21:07)
Zgłoś naruszenie
2917Unia ma ustalac place w Polsce - dobre******* kogo wybieraja do rzadzenia , tak i maja. Uczciwe sie od Niemców, tam rzady sa po to, żeby obywatelom żyło sie dobrze. 2+2(2017-12-22 14:43)
Zgłoś naruszenie
2625Od siebie nie uciekniesz. Nikt tu oznacza nikt wszędzie .  OFIARA RUDEGIO ZŁODZIEJA(2017-12-22 11:10)
Zgłoś naruszenie
110251Trzeba podnieść wiek emerytalny, zeby polacy pracowali dluzej bo nie będzie pieniedzy na emerytury. Trzeba podnieść Podatek VAT bo w budrzecie nie ma pieniędzy. Skladki OFE trzeba przenieśc do ZUS bo w ZUSie brakuje pieniędzy. W Polsce nie ma pieniedzy na programy Socjalne bo w w Polsce wogóle na wszystko brakuje pieniędzy, bo jesteśmy bardzo biednym krajem, dlatego należy do Polski przyciągać inwestorów zagranicznych zwalaniajac ich z jakichkowliek podatków, jednoczesnie nakladajac coraz to wieksze zobowiazania fuinansowe na polaków i polskich przedsiebiroców bo w kraju brakuje pieniedzy... itd itp... PAMIETACIE TO? Mantra powtarzana nam codzien, przez 8 ostatnich LAT! I CO ? Nagle sie okazało ze mało ze w tym kraju NA NIC NIE BRAKUJE PIENIEDZY!  TO JESZCZE JEST ICH W NADMIARZE! CUD! CUD! CUD na miare cudu w kanie galilejskiej , lub nigdy niespelnionego cudu II Irlandii. 8 lat cudowtówcór w polskiej gospodarce ******** polakow w biede i kompleksy. DOSYĆ KŁAMLIWYCH CUDOTWÓRCÓW CUDAKOW! Visjoner(2017-12-24 08:45)
Zgłoś naruszenie
1609PiS trafił na górkę cylku koniunkturalnego i może wydawać i niszczyć państwo przynajmniej jeszcze przez jendną kadencję. Skutki bedą opłakane. Ale pierwszy sort myśli, że to ich zasługa... Rene (2017-12-22 13:39)
Zgłoś naruszenie
335Do pogotowia ortograficznego. Pisze się w budżecie. loooooooooooooooooooooooooooool(2017-12-22 12:50)
Zgłoś naruszenie
756Jakie emerytury? za 10-15 lat nie będzie czegoś takiego jak emerytura OFIARA RUDEGO ZŁODZIEJA(2017-12-22 12:40)
Zgłoś naruszenie
963Tak masz racje, jestem Dysortografikiem, a pozatym jestem w pracy i przegladam forsala oraz pisze komentarze w wolych chwilach, wiec nie mam  czasu na sprawdzanie kazdego slowa, krynico mądrosci. Tobie tez radze wziaśc się do roboty lemingu bez szkoły, wyznawco Rudego Cudaka i oszusta, który obiecywał Irlandzkie Cuda, a sprowadził na wszystkich karmiczną biedę! Pogotowie ortograficzne.(2017-12-22 12:11)
Zgłoś naruszenie
3624Analfabeto - pisze sie  " w budzcie" a nie w budrzecie. I taki prymityw zabiera glos, nie potrafiac sie poslugiwac jezykiem polskim.  Heb(2017-12-23 09:43)
Zgłoś naruszenie
7733U nas nawet doswiadczonym programistom polskie firmy januszy biznesu proboja placic 5500-8000 brutto! Jaja. Dobrze ze duzo takich firemek juz przejeli szwedzi i norwegowie bo jak widzieli jak podwylonwacy polscy gnebia pracownikow to nie mogli patrzec. Przejeli wylali janusza posrednika i odrazu placa normalnie 10 -15 tys. Podczas gdy w usa zarobki 10 tys usd to normalnosc w tej branzy. Nawet w niemczech sa zarobki na poziomie 5000 euro jako normalnosc.  zly(2017-12-24 02:46)
Zgłoś naruszenie
7617Ja pracowalem sumiennie u polskiego pracodawcy pare lat temu za minimalna. Po okresie probnym powiedzial, ze dostane podwyzke "pod stolem" 200 zl. Ja sie wtedy bardzo z tego ucieszylem, ze bede mial wiecej kasy niz myslalem, az o calem 200 zl. Pracodawca widzac moje zadowolenie na twarzy zacza sie ze swoim wspolpracownikiem smiac. Po roku pracy dowiedzialem sie, ze odchodzacy pracownik z takim stazem co ja i gorszymi kwalifikacjami odchodzi z firmy, bo w innej firmie placa lepiej. Wtedy okazalo sie, ze zarabial o 1/4 wiecej ode mnie. Z tego wlasnie smial sie ten pracodawca. Ze jeden chodzi po podwyzke i marudzi, a ja za grosze pracuje i jestem z pracy zadowolony... Juz nie pracuje u tego "pracodawcy".  Ech..(2017-12-22 09:36)
Zgłoś naruszenie
7428Rodzina = rodzice + dzieci . Ubywa małżeństw , ubywa dzieci jak to się ma do deklaracji ,że najważniejsza jest rodzina ?  Ech..(2017-12-23 00:54)
Zgłoś naruszenie
5047Płodzenie i wychowanie potomstwa wymaga znacznie więcej wysiłku , w tym intelektualnego, niż życie samemu . Tak więc o wiele łatwiej bezmyślnie żyje się jako eunuch . Co potwierdza statystyka .  wolnemu wola(2017-12-22 21:02)
Zgłoś naruszenie
9924Kto deklaruje ten niech przestrzega, a od reszty wara. Ludzie nie sa krolikami czy owadami ażeby sie plodzić bezmyślnie. Lokki(2017-12-22 10:54)
Zgłoś naruszenie
597Kazdy tak mowi, a na wyjazdach sluzbowych mamuski tancuja na stolach ;-)))

Gdyby zapytac Polakow o innych, a nie o siebie to pewnie odpowiedzi bylyby zupelnie inne. Zawsze lepiej postrzegamy samych siebie i gorzej innych (z naszego otoczenia). Klasyczny paradoks.  qazq(2017-12-22 10:28)
Zgłoś naruszenie
6454Główne źródło tych różnic zostało w artykule tylko wspomniane i nierozwinięte.

Po pierwsze statystyka dotyczy wyłącznie pracujących, a tu istotne jest ile osób w wieku produkcyjnym pracuje.
W Polsce ten wskaźnik jest niski, głównie za sprawą organizacji życia społecznego w której mężczyzna pracuje i utrzymuje rodzinę, a kobieta zajmuje się dziećmi, później czasem pracując na część etatu.
Mamy najniższy odsetek zatrudnienia kobiet w całym rozwiniętym świecie.

A w takim układzie chcąc zapewnić jakiś byt rodzinie, ten zatrudniony zazwyczaj pracuje dłużej, nierzadko na 1.5 etatu, lub etat plus prace dorywcze.

Stąd taka trochę zafałszowana ta statystyka, bo gdyby odejść od patriarchalnego modelu rodziny gdzie mężczyzna jest zatrudniony, a kobieta zostaje w domu i przejść na obecny w wielu rozwiniętych społeczeństwach model równości obowiązków, tam okazałoby się że dla uzyskania tego samego poziomu finansów rodziny wystarczyłoby żeby oboje pracowali na pół etatu (zmieniając się przy opiece nad dzieckiem), a w praktyce czasowo byłoby stać taką parę na pracę spokojnie 1 etat + 0.75 etatu.
Co daje wtedy europejską średnią w okolicach 7h/dziennie.

U nas model jest 1.5 etatu + 0 etatu, co w sumie daje mniej, ale ta średnia wychodzi wyższa, bo niezatrudniona kobieta nie jest w niej ujęta.
 Klomb(2017-12-23 08:15)
Zgłoś naruszenie
4612Tak, tak, w praktyce dwoje w sumie na 1.75 etatu, a dzieci po świetlicach i ciotkach. Później rośnie społeczeństwo niedorozwinięte, ktorym nikt się za młodu nie zajął i nie nauczył podstawowych zachowań społecznych. Potrafią robić tylko to czego sami się nauczyli OBSERWUJĄC, bo matki ani ojcowie nie poświęcili im czasu goniąc za swoim 3/4etatu. System obojga rodziców pracujących na etacie jest patologiczny i rodzi patologiczne społeczeństwo, a bierze się ze strachu przed utratą dobrostanu oraz z obawy  kobiet, że mężczyzna je opusci i bedą musiały radzić sobie same. Tak więc brak zaufania damsko-męskiego w małżeństwie mający swoje źródło w niedojrzałości, przeradza sie w pogoń za pieniądzem. J(2017-12-23 04:24)
Zgłoś naruszenie
3025Ale kobieta w tym modelu wykonuje pracę niańki, ktora to praca jest normalnie płatna,gdyby wykonywal ja ktokolwiek inny niz matka dziecka. Praca ta sama tylko wynagrodzenie jest albo go nie ma w zależności od podmiotu który ja wykonuje. Czesław(2017-12-22 09:04)
Zgłoś naruszenie
63114Kredyt i wyścig szczurów lub godne życie. taaaaaa(2017-12-22 19:49)
Zgłoś naruszenie
667godne życie pod mostem :) WDSEWDWDDDADADAD(2017-12-22 12:57)
Zgłoś naruszenie
6295Szczury nie są głupie i w końcu się połapały że są robione w bambuko... Visjoner(2017-12-24 08:51)
Zgłoś naruszenie
191Nikt się nic nie połapał. Popyt na pracę przewyższa podaż - w końcu. Rene (2017-12-22 15:24)
Zgłoś naruszenie
156Bo zwycięski szczur na mecie dostaje trutke. I dawaj nowy wyscig. Hehehe Zyj swiadomie(2017-12-27 09:45)
Zgłoś naruszenie
5149Witaj. Wmowili ci ze sensem zycia jest posiadanie. Ze stare zastepuje sie nowym a nowe nowszym. Powiedzieli ci jak masz myslec ze w zyciu licza sie przyjemnosci a oodpowiedzialnosc za twoje czyny nie jest twoja sprawa. Tradycja rodzina wiara to rzeczy nie istotne. Liczy sie kariera praca posiadanie przyjemnosci. Uczulili cie na problemy mniejszosci by zapomniec zupelnie o problemach wiekszosci. Wmowili ze dziecko to kula u nogi w robieniu kariery. Wmowili ze kariera to tyranie za marne grosze ponad norme czasu pracy. Wmowili ci ze sukces to kredyt na 30 lat to lising samochodu agd na raty 3 razy przeplacone wakacje last minute. Rodzine masz na fejsie podobnie jak przyjaciol po co ci zywy kontakt. Na wlasne zyczenie stales sie niewolnikiem goniac za szalem posiadania jak szalony. W glebi duszy wiesz ze. Cos jest nie tak ale wstyd przyznac sie do porazki pomylki. Na koniec przychodzi starosc samotnosc i bieda. Wtedy obwiniasz wszystkich tylko nie siebie za to ze przestales myslec. Zastanow sie zanim bedzie za pozno. Ktos chce zebys biegl ale ta droga konczy sie przepascia. Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt