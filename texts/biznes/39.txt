Wciąż w Polsce jest jeszcze wiele do poprawienia w sferze biznesu – tak wynika z raportu „Warunki prowadzenia firm w Polsce 2018”. Wiele ustaw, w szczególności podatkowych, musi zostać napisana od nowa. Foto: YAY FotoRok 2017 dla Polski był dość dobrym okresem, stając się jedną z najszybciej rozwijających się gospodarek Unii Europejskiej. Jednak wciąż daleko jeszcze do czołówki do której wlicza się Irlandia (7,8 proc.) czy Rumunia (7 proc.). Według ekspertów ZPP, aby zająć pozycję lidera konieczne jest wprowadzenie szybkich zmian regulacyjnych korzystnych dla biznesu. Przede wszystkim naprawiony powinien zostać system podatkowy. To właśnie ten element został oceniony najniżej w Polsce. W pięciostopniowej skali osiągnął wynik zaledwie 2,2.– Żeby uświadomić sobie skalę skomplikowania naszego systemu podatkowego należy przytoczyć kilka liczb. Pięć ustaw, kluczowych dla polskiego systemu podatkowego, zajmuje ponad 1 200 stron tekstu. Lektura tych przepisów zajęłaby ponad 26 godzin czytania bez przerwy – mówi Katarzyna Niemyjska dyrektor Departamentu Prawa i Legislacji ZPP.Skomplikowanie polskiego prawa podatkowego potwierdzają również inne raporty. Według analizy PwC oraz Banku Światowego lepszy system podatkowy od polskiego jest chociażby w takich krajach jak: Botswana, Azerbejdżan czy też Rwanda.Jednak nie tylko podatki stanowią problem dla przedsiębiorców. Kolejną barierą jest wysoki udział obowiązkowych składek na ubezpieczenia społeczne w ogólnych kosztach pracy wynoszący ponad 29,7 proc. Jest to jeden z najwyższych wyników, spośród wszystkich państw zrzeszonych w ramach OECD.Przeanalizowane w raporcie zostało również sądownictwo. – W tej kategorii, Polska zajęła 55 lokatę na 189 krajów branych pod uwagę. Zatem polskie sądownictwo gospodarcze de facto „stoi w miejscu” przynajmniej już trzeci rok – mówi Jakub Bińkowski z ZPP. Przypomniano także, że według ostatniej edycji raportu Doing Business, prezentowanego corocznie przez Bank Światowy, sądowe wyegzekwowanie kontraktu zajmuje w Polsce 685 dni i kosztuje 19,4 proc. wartości przedmiotu sporu.W podsumowaniu, ZPP rekomenduje prowadzenie „prowolnościowej polityki, redukcję znacznej części niepotrzebnych regulacji i zdecydowaną liberalizacja gospodarki, połączoną z rozważnym prawodawstwem podatkowym, bazującym na znacznie wyższych, niż aktualnie, standardach legislacyjnych”Przeczytaj także na MamBiznes.plBartłomiej Godziszewski
MamBiznes.pl 

W ostatnich 20 latach eksport Polski do Szwajcarii wzrósł ponad dziewięciokrotnie i wyniósł…Coworking często może być bardzo pomocnym elementem w prowadzeniu własnego start-upu. Dzięki temu,…Polak, Węgier, dwa bratanki – to powiedzenie również ma swoje odzwierciedlenie w biznesie.…Rosja to największy kraj na świecie z liczbą mieszkańców na poziomie 144 mln,…Prowadzenie własnej firmy to niemałe wyzwanie. Trzeba zmierzyć się z ogromną liczbą formalności,…Pomimo szerokiej oferty dostępnej na rynku, nie jest łatwo znaleźć konto firmowe gwarantujące…III edycja Polsko-Wschodniej Konferencji PUIG Lub-Invest odbędzie się 14-15 czerwca 2018…  14 czerwca 2018                          Lublin 
                            Bonnier ©  MamBiznes.pl 
                        