REKLAMADokumentyźródło: ShutterStockOd początku stycznia do końca czerwca 2017 r. uchwalono w Polsce 17 440 
stron maszynopisu aktów prawnych najwyższego rzędu – ustaw i 
rozporządzeń. Jest to wynik aż o 36,3 proc. wyższy niż w analogicznym okresie
ubiegłego roku, kiedy to w życie weszło 12 796 stron maszynopisu aktów 
prawnych, wynika z najnowszej aktualizacji "Barometru stabilności 
otoczenia prawnego w Polsce" przygotowanego przez firmę 
audytorsko-doradczą Grant Thornton.  REKLAMA"Niestabilność systemu prawnego hamuje polskich przedsiębiorców. Legislatorzy niestety wciąż nie zdają sobie z tego sprawy, bijąc kolejne rekordy w produkcji prawa. Po poprzednich rekordowych latach mogłoby się wydawać, że tempo tworzenia nowych ustaw i rozporządzeń musi spaść, a obszarów które wymagają zmiany przepisów będzie coraz mniej. Tymczasem jest odwrotnie i polscy przedsiębiorcy jeszcze bardziej toną w gąszczu nowych przepisów" – powiedział partner zarządzający w Grant Thornton Przemysław Polaczek, cytowany w komunikacie.  Według Grant Thornton, gdyby w drugiej połowie roku 2017 r. utrzymany został przyrost z pierwszych sześciu miesięcy, to w 2017 roku powstałoby 43 488 stron maszynopisu aktów prawnych. "Wszystko wskazuje na to, że w bieżącym roku pobity zostanie zeszłoroczny rekord produkcji prawa w Polsce, czyli przyjętych zostanie najwięcej przepisów przynajmniej od 1918 r." - czytamy w materiale.  Tak wysoka dynamika spowodowana jest głównie znacznym wzrostem liczby uchwalonych ustaw i rozporządzeń. W 2016 r. w Dzienniku Ustaw opublikowano w I półroczu 960 aktów prawnych najwyższego rzędu, podczas gdy w 2017 roku w analogicznym okresie weszło ich w życie aż 1309, czyli o 36,4% więcej. W 2016 roku akt prawny opatrzony numerem 1309 pojawił się w Dzienniku Ustaw dopiero 22 sierpnia. Obecnie każdego dnia wchodzi w życie średnio siedem nowych aktów prawnych najwyższego rzędu, podano także. "Nie podlega wątpliwości, że prawo musi być zmieniane, aby dostosować je do zmieniającej się rzeczywistości oraz naprawiać błędy w istniejących przepisach. Nie można jednak tworzyć przepisów prawa w takim pośpiechu, jak ma to coraz częściej miejsce. Coraz więcej ustaw przygotowywanych jest z pominięciem konsultacji społecznych, bez faktycznej dyskusji, z błędami merytorycznymi i prawnymi oraz bez poszanowania procedur legislacyjnych" – dodał Polaczek. Grant Thornton w lutym 2015 r. zainaugurowała swój autorski projekt badawczy "Barometr stabilności otoczenia prawnego w polskiej gospodarce", w ramach którego monitoruje na bieżąco chwiejność polskiego systemu prawnego. Od tego czasu raz do roku publikuje raport na temat skali produkcji nowego prawa w Polsce, a co trzy miesiące przedstawia skrócone aktualizacje kwartale. >>> Czytaj też: Polska startupowa ziemia obiecana za unijne pieniądze. Wszyscy polują na jednorożca merro(2017-07-27 17:10)
Zgłoś naruszenie
352To jest katastrofa! Prowadzę działalność i nie mam pojęcia już co i dlaczego, jak karzą mi płacić jakieś kary, to nie pytam - płacę. Boje się że dojdą do wniosku żę jeszcze czegoś niedopatrzeniem o czym sam nie wiem, i dowalą mi kolejne kary. Ja nie żartuje, mamy w tym kraju więcej kartek papieru prawa niż przedsiębiorstw w Polsce.Z byle papierkiem trzeba do Notariusza chodzić, bo nie wiadomo czy coś co się podpisało ma moc prawną!  Zenek(2017-07-28 09:03)
Zgłoś naruszenie
09Bo jesteś baran, to płacisz. obywatel_x(2017-07-27 21:54)
Zgłoś naruszenie
132To jest ta dobra zmiana o której pisze od początku. Zamiast prawo upraszczać, usuwać zbędne przepisy, pozbywać się takich które mogą prowadzić do nadużyć, to tworzy się kolejne tomy bzdurnych przepisów, kolejne karteczki do wypełnienia przez obywateli, sankcje, kary i idiotyczne przepisy. No i oczywiście zaraz się stworzy kolejne kilkadziesiąt tysięcy miejsc pracy w administracji bo przecież trzeba obywateli "pilnować"  nawet jak do kibla idzie. Faktycznie "dobra zmiana". taka prawda(2017-07-27 21:30)
Zgłoś naruszenie
132Bo mają dużo rodziny i znajomych - wszyscy muszą mieć pracę. przerażony(2017-07-27 23:51)
Zgłoś naruszenie
101Podana w tytule liczba to jakiś horror z matrixem. i to chodzi(2017-07-28 10:01)
Zgłoś naruszenie
80Domyślam sie, że "dobra zmiana" spłodzi kilkaset tysięcy nowych  niepotrzebnych urzędników, czyli kolejne koszty dla podatników, którzy i tak już są po szyję opodatkowani. Żaden towarzysz nie może pozostać bez pracy. art123(2017-07-28 13:11)
Zgłoś naruszenie
60Z tym nadmiarem przepisów prawnym dobrniemy niebawem do punktu krytycznego. Będzie nim kolejny kryzys gospodarczy. Problem z przeregulowaniem prawa dotyczy nie tylko Polski, ale większości krajów UE. To musi skończyć się katastrofą gospodarczą. Pytaniem nie jest, czy taka katastrofa będzie mieć w ogóle miejsce, a kiedy ona nastąpi. A wydaje mi się, że nadejdzie ona już niedługo. Ziom(2017-08-10 20:14)
Zgłoś naruszenie
00To nawet nie jest już biegunka legislacyjna. Dawno przekroczyło poziom szamba.Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt