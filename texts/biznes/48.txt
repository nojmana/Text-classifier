Zaloguj sięPolskie wyroby cukiernicze i mleczarskie mają znaleźć się w pierwszym "eksportowym" pociągu, który wkrótce wyruszy z Łodzi do chińskiego Chengdu. W ramach działającego od 2013 r. połączenia cargo do Polski przewieziono już ok. miliona ton towarów z Chin.
Bloomberg Jak podkreślił Tomasz Grzelak, prezes spółki Hatrans Logistic, która jest operatorem logistycznym połączenia Łódź-Chengdu, Chiny - do niedawna zainteresowane przede wszystkim eksportem swoich wyrobów - są obecnie otwarte na import dóbr konsumpcyjnych wysokiej jakości."Żywność najwyższej jakości to produkt, który w tej chwili bardzo dobrze tam się sprzedaje. Duży udział w chińskim rynku spożywczym mają już Stany Zjednoczone czy Nowa Zelandia, ze względu na dobry dostęp do Chin Wschodnich - drogą morską. Dzięki połączeniu Łódź - Chengdu Polska ma szansę na zdobycie rynków w Chinach Zachodnich" - wyjaśnił.Grzelak przyznał, że ciągu ostatniego roku funkcjonowania połączenia łatwiej było zorganizować wypełnienie kontenerów towarem po stronie chińskiej - dlatego w rzeczywistości był to "pociąg w jedną stronę".Z Chin przywożone były m.in. wyroby tekstylne, obuwie, sprzęt elektroniczny i AGD, gadżety reklamowe, elementy wyposażenia wnętrz i ogrodów czy sprzęt poligraficzny. Ok. 90 proc. produktów trafiało na rynek polski, reszta była transportowana do innych krajów UE. Z Polski do Chin trafiały jedynie pojedyncze kontenery z towarami. W najbliższym czasie do Chengdu pojedzie pierwszy pociąg "eksportowy" z polskimi produktami rolno-spożywczymi."Po około rocznych staraniach udało nam się pozyskać kilku partnerów, którzy wypełnili pociąg w drugą stronę. Organizujemy eksport polskich produktów rolno-spożywczych, m.in. wyrobów cukierniczych i przetworów mlecznych najwyższej jakości. Obecnie producenci polscy ustalają, jakie to będą produkty, niektóre kontrakty dopiero są zawierane, na przygotowanie szczegółów mamy czas do końca czerwca" - zaznaczył Grzelak.Zdaniem prezesa Hatrans Logistic, embargo rosyjskie oparte na zakazie wwozu produktów rolnych do Rosji i ich dalszej tam sprzedaży, nie stanowi obecnie przeszkody w wysyłaniu polskich produktów do Chin. "Oczywiście, interpretacje zakazu +po drodze+ mogą być różne, ale mamy zapewnienie ze strony naszych partnerów, że ten pociąg odpowiednio zabezpieczony - elektronicznie, nie tylko gwarancjami - będzie nienaruszony przejeżdżał przez Rosję" - dodał.Grzelak przyznał, że eksporterzy oczekują też na zmianę chińskiej polityki ograniczającej eksport polskiego mięsa na Wschód. Przypomniał, że w latach 2012-13 wzrost eksportu wołowiny i wieprzowiny do Chin sięgnął aż 1500 proc. Niestety embargo zamknęło nam dostęp."Mamy nadzieję, że do końca roku jakoś się to rozwiąże. Mamy przygotowane rozwiązania logistyczne przewozu mięsa w niezależnych kontenerach chłodniczych dla głęboko mrożonej żywności. Będziemy mogli przewozić także tzw. fresh meat, ponieważ 11 dni transportu na to pozwala. Jest to mięso przechowywane w temperaturze -3 stopni C. Nie jest ono rozmrażane, lecz trafia od razu na półki. To wielki rynek w Chinach i widzę tu wielką niszę dla polskiego eksportu" - powiedział.Regularne, cotygodniowe połączenie kolejowe cargo z Chengdu do Łodzi, nazywane przez Chińczyków "Nowym Jedwabnym Szlakiem" ruszyło w kwietniu 2013 roku. Do dziś odbyło się 100 regularnych połączeń oraz 50 przejazdów czarterowych.Każdy pociąg składa się z 41 wagonów załadowanych kontenerami. Jego trasa przebiega przez Kazachstan, Rosję i Białoruś, a transport do terminalu kolejowego Łódź Olechów trwa 11-14 dni. To trzykrotnie szybciej, niż dostarczenie kontenerów z Chin do Europy drogą morską, co zajmuje nawet do 45 dni.Chińscy partnerzy Hatrans Logistic wystąpili z inicjatywą stworzenia w Łodzi centrum przeładunkowego. "Ta inicjatywa - stworzenia po polskiej i chińskiej stronie ośrodków logistycznych dla połączenia Łódź-Chengdu, ale także innych pociągów z kierunku azjatyckiego, które mogłyby tu być obsługiwane - powstała w 2013 r. To idea, by stworzyć w centrum Polski nowoczesny terminal multimodalny ze wszystkimi najnowszymi rozwiązaniami. Za wcześnie, by mówić o szczegółach, pod koniec czerwca mamy wizytę naszych partnerów z Chin, być może padną jakieś konkrety" - dodał Grzelak.Zdaniem prezesa Hatrans Logistic, Chińczykom zależy na rozwijaniu połączenia kolejowego cargo, z powodów logistycznych. Grzelak zwraca uwagę, że odległość z Chengdu do morskich portów w Chinach jest porównywalna do odległości między Łodzią a Barceloną. "Eksport i import do środkowo-południowych Chin przez porty morskie podraża koszty i obniża konkurencyjność. Dla tych prowincji Chin rozwój drogi kolejowej to sposób na uniezależnienie się od transportu morskiego i rozwój tych regionów" - wyjaśnił.Obecnie w Europie - oprócz linii Łódź Chengdu - działają jeszcze trzy połączenia. "Nasze jest najbardziej regularne, można powiedzieć, że jesteśmy liderem. Dwa pozostałe to połączenia do Niemiec, trzecie - bardzo nieregularne - to połączenie z Chin do Hiszpanii" - dodał.Chengdu to stolica Syczuanu na zachodzie Chin. Miasto liczy 14 mln mieszkańców, jest ważnym ośrodkiem międzynarodowych firm działających w Chinach. Chińskie władze wyznaczyły stolicy Syczuanu rolę centrum logistycznego, handlowego, finansowego, naukowego i technologicznego zachodniej części kraju. Jest to także jej główny węzeł transportowy.W czerwcu do Chengdu wyjedzie delegacja Urzędu Marszałkowskiego w Łodzi, która podpisze umowę o współpracy między woj. łódzkim a Syczuanem. W Łodzi otwarte zostanie biuro miasta Chengdu, podobne biuro - reprezentujące Łódź i region - działa w Chengdu od ubiegłego roku.Podpis: PAPKup subskrypcję Pulsu Biznesu i zyskaj nieograniczony dostęp do serwisu.
Wymalowana złotą farbą twarz bohatera niniejszego tekstu bije z okładki.Do tego zestawienie bajecznych obrazków z jego życia. Cóż to? Zaledwie czubek góry lodowej. Nie będzie to zatem wstęp do historii o młodym multimilionerze, któremu z facjaty nigdy nie schodzi śnieżnobiały uśmiech i który co dzień rano budzi się radosny pod kołdrą wypchaną studolarówkami. Czubek góry lodowej oznacza, że nie wszystko złote, co się świeci. Że sesje na Instagramie to jedynie wyrwane z kontekstu klatki. Że pod powierzchnią wody w lodowej bryle są upór, szczęście, talent, mordercza praca, pomysł. Że w zimnym oceanie pływają też rekiny, wliczone w rachunek bycia złotym dzieckiem polskiego biznesu, jak go ochrzciły niektóre media, gdy okazało się, że Robert Gryn wskoczył do elity najbogatszych Polaków.— W życiu i biznesie jestem osobowością skrajną. To nieraz dobre, a nieraz bardzo złe. Myślę o tym, czy jest teraz świeży śnieg w Zermatt, by pojechać na heliskiing, naładować baterie i buchać kreatywnością w firmie. Nie zajmuje mnie polityka, nie wiem, kto i gdzie ma wpływy. Ale wiem, co to znaczy płacić wysoką cenę za stres i...

Marta Wróbel na pomysł na biznes, inspirowany polskim folklorem, wpadła nieco przewrotnie, bo… w Stanach Zjednoczonych.— Pamiętam swoje zaskoczenie na lotnisku w Dallas — teksański folklor w postaci kowbojskich kapeluszy, kamizelek itd. nadal żyje na ulicach. I to nie tylko od święta, ale na co dzień. Nie jest tam uważany, jak w Polsce, za symbol kiczu — wspomina Marta Wróbel, założycielka Folkstara, łowickiej sieci sklepów z pamiątkami inspirowanymi folklorem.Jak winoOd pomysłu do założenia własnego biznesu Marta Wróbel przeszła długą drogę. W tym czasie był jeszcze dział marketingu w firmie dystrybuującej kosmetyki oraz branża nieruchomości. Przedsiębiorczyni zastrzega jednak, że nauka nie poszła w las. Gdyby nie to doświadczenie, nie miałaby przydatnej we własnym biznesie wiedzy z obszaru logistyki, zarządzania towarem oraz otwarcia nowych miejsc.Własny biznes był zresztą dość oczywistym wyborem.— Wywodzę się z bardzo przedsiębiorczej rodziny. Własny biznes był więc czymś naturalnym. Padło na folklor z kilku powodów. Pochodzę z Łowicza, więc zawsze był on gdzieś blisko wycinanki w szkole, łowickie imprezy....

Masujące fotele, hamaki i namiot rozbity na korytarzu. Pokoje zen i łaźnie parowe. W salach negocjacyjnych zwykłe stoły zamienione na stoły pingpongowe. Zamiast windy zjeżdżalnie, którymi można dostać się na niższe piętra. Długa kolejka przed automatem do robienia waty cukrowej. Prezes przegrywa w piłkarzyki ze stażystą, a na perkusji sprzedawca wyładowuje swój gniew po nieudanej rozmowie handlowej. Biura takich korporacji, jak Google, Facebook czy Red Bool, coraz częściej przypominają ogromne place zabaw. Czy to aby nie ukłon firm w stronę pracowników z syndromem Piotrusia Pana, czyli takich, którzy zatrzymali się na progu dorosłości, co więcej — są z tego dumni? „Nie ma już dorosłych, zniknęli jak przejściowe pory roku i świetliki nad polami” — utyskuje włoski eseista Francesco M. Cataluccio w książce „Niedojrzałość. Choroba naszych czasów”. Natomiast pracodawcy w dziecięcej fantazji, którą pielęgnuje w sobie część zatrudnionych, coraz częściej widzą nie zaburzenie osobowości, lecz tak długo oczekiwany powiew świeżego powietrza w zatęchłym świecie biznesu.Ze świata fantazji…Tzw. wiecznego chłopca...
