PGNiG zawiesiła projekt gazowy w Iranie w obawie przed sankcjami ze strony USA. Taką informację przekazał wiceprezes spółki Maciej Woźniak.- Niewiele możemy zrobić w sprawie kontraktu z Iranem. Sankcje mogą być nałożone w każdym momencie i nikt nie chce ryzykować - powiedział Woźniak agencji Reutera. - Możemy ryzykować, gdy wiercimy i szukamy węglowodorów, ale nie będziemy podejmować ryzyka, bawiąc się w politykę - stwierdził.PGNiG miała dostarczyć ekspertyzę techniczną dotyczącą wydobycia gazu w Iranie.Na początku 2017 roku kraj ten dopuścił PGNiG do ubiegania się o wydobycie ropy i gazu.Kilka dni temu doradca prezydenta USA ds. bezpieczeństwa narodowego powiedział, że Stany Zjednoczone mogą nałożyć sankcje na kraje prowadzące interesy z Iranem.Po tej zapowiedzi europejskie firmy - w tym giganci tacy jak francuski Total czy niemiecki Wintershall - zdecydowały, że wycofują się z tego kraju.Przypomnijmy, że Donald Trump zerwał wcześniej porozumienie nuklearne z Iranem. Tę decyzję skrytykowało wiele państw, również te, który były stronami tej międzynarodowej umowy. Niemcy, Włochy i Rosja zapowiedziały dalszą współpracę z Teheranem. Jednym z niewielu krajów, które poparły decyzję Trumpa, są Zjednoczone Emiraty Arabskie.Komisja Europejska po decyzji prezydenta USA zapowiedziała, że zrobi wszystko, by uchronić firmy z UE przed jej konsekwencjami. Uruchomiła aktywację statusu blokującego w sprawie Iranu. Status blokujący to rozporządzenie z 1996 r., które zabezpiecza kraje unijne przed skutkami eksterytorialnego stosowania ustawodawstwa przyjętego przez państwo trzecie oraz działaniami z niego wynikającymi. Komisja Europejska zaktualizowała je w taki sposób, by pasowało do sytuacji spowodowanej decyzją prezydenta USA.Rozporządzenie ma wejść w życie 6 sierpnia. Wtedy też mają zacząć obowiązywać pierwsze sankcje nałożone przez USA na Iran.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs