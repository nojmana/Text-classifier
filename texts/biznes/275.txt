Przejdďż˝ do gďż˝ďż˝wnej czďż˝ci stronyKorzystasz z urządzenia mobilnego? Wybróbuj wersję Interii, zaprojektowaną specjalnie dla Twojego urządzenia.Treść dostępna również w wersji mobilnejna m.interia.pl oraz w aplikacjach na iOS i AndroidNa pierwsze czytanie w Sejmie czeka rządowy projekt ustawy o zmianie ustawy o systemie ubezpieczeń społecznych oraz niektórych innych ustaw (druk nr 1974). Nie byłoby w tym nic zaskakującego, gdyby nie ekspresowy sposób procesowania tego dokumentu. Resort pracy skierował go do konsultacji społecznych 26 października we wczesnych godzinach porannych. Teoretycznie partnerzy społeczni mają 21 dni na wydanie stanowiska. To jednak nie przeszkodziło, żeby kilka godzin później Stały Komitet Rady Ministrów zaakceptował proponowane rozwiązania, a następnego dnia dokument trafił do Sejmu.Co znajduje się w projekcie? Fundamentalna zmiana polega na tym, że składki emerytalne i rentowe będą płacone od całego przychodu z pracy. Od 1 stycznia 2018 r. ma być bowiem zlikwidowany górny limit składek na te ubezpieczenia. W zamian ma być też zniesiony poziom wysokości wypłat nowych rent i emerytur (obecnie wynosi on 250 proc. podstawy wymiaru świadczenia). Zaproponowane nowości wywołały oburzenie partnerów społecznych.- To coś niebywałego, że tak poważna zmiana była przeprowadzana bez żadnych konsultacji. Taki sposób postępowania rządu praktycznie podważa sens dialogu społecznego - zauważa Marek Lewandowski, rzecznik prasowy przewodniczącego Komisji Krajowej NSZZ "Solidarność".Zaproponowane przez Radę Ministrów rozwiązanie krytykuje także Henryk Nakonieczny, członek prezydium Komisji Krajowej NSZZ "Solidarność". - Nie wiem, jakie będzie w tej sprawie stanowisko związku. Mnie takie rozwiązanie się nie podoba, bo doprowadzi do podziałów emerytów. Nie zgadzam się także ze stanowiskiem resortu pracy, że uwagi partnerów mogą być uwzględnione w czasie prac w Sejmie. My mamy prawo konsultowania projektów ustaw przed przyjęciem ich przez rząd - mówi Henryk Nakonieczny.  Dziennik Gazeta PrawnaOPZZ także krytykuje sposób konsultacji projektu ustawy. Ale organizacje zrzeszone w tej centrali chcą, żeby bogaci wpłacali więcej do systemu ubezpieczeń społecznych.- Od dawna proponujemy zniesienie limitu opłacania składek przez osoby najlepiej zarabiające. Ale jednocześnie mamy sygnały od naszych członków, że konieczne jest stworzenie mechanizmu zapobiegającego ucieczce najlepiej zarabiających na samozatrudnienie. Trzeba w taki sposób uszczelnić system, żeby zwiększyć wpływy do ZUS i wprowadzić obowiązek opłacania składek od wszystkich przychodów bez względu na ich tytuł - zauważa Bogdan Grzybowski, dyrektor wydziału polityki społecznej OPZZ.Związek Rzemiosła Polskiego także jest przeciwny zmianom.- Zniesienie limitu płacenia to proteza mająca natychmiast poprawić stan FUS. Tylko w przyszłym roku z tego tytułu na konto zakładu dodatkowo wpłynie 5,24 mld zł. Teoretycznie powinno to za sobą nieść konieczność wypłaty wyższych emerytur. Ale nie wiadomo, czy przyszłe pokolenia się na to zgodzą - zauważa Bogusława Nowak-Turowiecka, ekspert ubezpieczeniowy ze Związku Rzemiosła Polskiego.Eksperci wskazują na pułapkę. Chodzi o wyrok TK z 24 października 2005 r. (sygn. akt P 13/04). Sędziowie uznali wówczas, że zgodne z ustawą zasadniczą jest ograniczenie wysokości świadczeń do maksymalnie 250 proc. także w sytuacji, kiedy w poprzednim stanie prawnym nie było takiego ograniczenia. Stało się tak, bo TK uznał, że zasada ochrony praw słusznie nabytych nie ma charakteru absolutnego. Co więcej, "każdy podmiot musi liczyć się z tym, że zmiana warunków społecznych wymaga zmiany prawa".- A od tego już tylko krok, żeby po zgarnięciu pieniędzy od najbogatszych ubezpieczonych ogłosić, że ZUS będzie wszystkim wypłacać takie same emerytury. Bez względu na wpłacone składki - podkreśla Bogusława Nowak-Turowiecka.Także inne organizacje pracodawców są oburzone zniesieniem 30-krotności. - Zmiany mają wejść w życie od nowego roku. A przecież wszystkie firmy mają już przygotowane fundusze płac - podkreśla Łukasz Kozłowski, ekspert Pracodawców RP. - Nie można tak poważnej zmiany, mającej bezpośredni wpływ na kondycję firm, przeprowadzać z zaskoczenia, bez odpowiedniego vacatio legis - dodaje.Podobnie uważa Jeremi Mordasewicz, doradca zarządu Konfederacji Lewiatan. - Proponowana zmiana dowodzi lekceważenia przedsiębiorców przez rząd. Już teraz mam sygnały, że firmy usługowe i produkcyjne - i to zarówno polskie, jak i zagraniczne - zastanawiają się nad przeniesieniem swojej działalności do krajów ościennych. Także nowi przedsiębiorcy nie będą się decydowali na inwestowanie w Polsce ze względu na ryzyko zmiany przepisów - ostrzega Jeremi Mordasewicz.Konfederacja Lewiatan wskazuje też na inne niebezpieczeństwo, które powinni brać pod uwagę rządzący. Z analizy Lewiatana wynika, że zmiana doprowadzi do nieakceptowanego społecznie zróżnicowania wysokości emerytur. Już obecnie przyjęcie granicy 30-krotności średniego wynagrodzenia w roku oznacza, że najwyższe emerytury mogą stanowić 250 proc. średnich i ponad 500 proc. najniższych. Jednocześnie obniżenie wieku emerytalnego spowoduje znaczące zmniejszenie emerytur osób o niskich dochodach.- W wyniku pogłębienia zróżnicowania emerytur nasili się presja na podwyższenie najniższych świadczeń. Efektem będzie dalsze zwiększenie deficytu FUS - twierdzi Jeremi Mordasewicz.Etap legislacyjnyProjekt czeka na pierwsze czytanie w SejmieBożena Wiktorowska7 listopada 2017Źródło informacji: Dziennik Gazeta PrawnaData powstania zobowiązania*:12345678910111213141516171819202122232425262728293031StyczeńLutyMarzecKwiecieńMajCzerwiecLipiecSierpieńWrzesieńPaździernikListopadGrudzień198919901991199219931994199519961997199819992000200120022003200420052006200720082009201020112012201320142015201620172018Data zapłaty zobowiązania*:12345678910111213141516171819202122232425262728293031StyczeńLutyMarzecKwiecieńMajCzerwiecLipiecSierpieńWrzesieńPaździernikListopadGrudzień198919901991199219931994199519961997199819992000200120022003200420052006200720082009201020112012201320142015201620172018Kwota:
~Skandal
                                                - 08.11.2017 (06:15)



Kobieta soezedajaca na targu warzywa pod chmurka  musi płacic 1200 ZUS co miesiac   czy zarobi czy nie  i musi  mieć kasę fiskalną . A na starość dostanie 1000 zl.emeryturę  Milioner rolnik majacy milionowe dotacje z Uni  placi groszowy Krus . A księża ile ZUS placa ze mają po 10 tys emerytury i.dlaczego.kas fiskalnych nie maja w kościele i na plebani .Czy to jest ta sprawiedliwosc w Polsce

~NARÓD 
                                                - 08.11.2017 (06:07)



Zlikwidować Krus niech wszyscy płacą Zus.
~Polacy 
                                                - 08.11.2017 (06:08)



Kiedy obniżka Zus dla micro firm  Obiecaliscie 
~MŚCIWÓJ
                                                - 08.11.2017 (08:15)



System kapitałowy, czyli II filar przynosił straty, prawie zbankrutował, ostał się ten opart na solidarności społecznej, gdzie obecne pracujący płacą na dzisiejszych emerytów a różnica dopłacana jest z pozostałych podatków. Trzeba wręcz zmusić wszystkich łącznie z mundurówką i sądownictwem z prokuratorami do uczestnictwa w tej wspólnotowej ściepie, bo tak jest sprawiedliwie.
~LEWY 1903
                                                - 08.11.2017 (09:38)



Kapitaliści Wszystkich Krajów Łączcie Się - mówi wam to coś ? . Tak to teraz wygląda wszelkiej maści kombinatorzy zwący się ; pracodawcami , przedsiębiorcami , biznesmenami - a są zwykłymi pijawkami chcącymi wyssać wszystko ze swych pracowników i oszukać własne państwo by osiągnąć zysk dla siebie - i wszyscy są katolikami i patriotami .
~wert
                                                - 08.11.2017 (08:56)



działalność gospodarcza w tym kraju coraz bardziej przypomina działalność charytatywną to firma ma dbać jak się komuś dziecko urodzi ...firma ma dbać o dzień wolny tak zwany pogrzebowy i za niego zapłacić ...firma ma zapłacić za 33 dni choroby i można tak tu pisać do wieczora i uwierzcie mi temat się nie wyczerpie ..więc reasumując firmy w takiej rzeczywistości nie mają ekonomicznego sensu bytowania ...trzeba być naprawdę mocno stukniętym decydując się to na taką działalność  w tej atmosferze nawet jak zainwestujecie w złotonośną działkę i tak przegracie ...w tym kraju opłaca się nic nie robienie czyli powolny obchód miasta ...
~TurboLeming
                                                - 08.11.2017 (10:13)



No cóż, wprowadzono 500 plus i wcześniejszy wiek emerytalny, to teraz trzeba szukać pieniędzy na sfinansowanie tego ruchu. Dramatyczne jest to że już dzisiaj trzeba sięgać do tak dramatycznej metody jak rezygnacja z ograniczenia podstawy pobierania składki emerytalne do 30 średniej placy. Teraz jeszcze nie jest najgorzej. Najbliższe kilka lat będzie oznaczało lawinowe zwiększanie się liczby emerytów ( schodzi z rynku wyż demograficzny) i mało liczne roczniki wchodzące na rynek pracy. Krótko mówiąc - zmniejszanie się wpływów i przyrost wydatków. Niech Was nie zmyli dobry stan budżetu państwa na chwile obecną (nadwyżka we wrześniu). Wynika ona z opóźnień w inwestycjach (mniejsze współfinansowanie programów realizowanych z funduszy unijnych niż zaplanowano )  i male wydatki na modernizację armii, która sobie nie potrafi poradzić z zakupami. Do tego dochodzą dodatkowe wpływy związane ze wzrostem cen (opodatkowanie inflacji) i około 8-9 mld z uszczelnienia podatków. Oczywiście inwestycje z funduszy UE w końcu ruszą, a wydatki się skumulują,podobnie jak wydatki na zbrojenie. Przerażające jest to że już dzisiaj sięga się tak głęboko do kieszeni najlepiej zarabiających i zatrudniających ich przedsiębiorstw. Prawdziwe problemy ZUS będzie miał dopiero za kilka lat. Na uwagę zasługuje fakt że ruch z podwyższeniem podatków (składek emerytalnych), dla najwartościowszych pracowników w firmach prywatnych, to wypychanie ich na samozatrudnienie, albo nawet zagranicę. Ci najlepsi to kręgosłup naszej gospodarki i jej siła napędowa. Trzeba też powiedzieć że obecna polityka rządu prowadzi do przyśpieszenia rozrodu zwykle wśród osób z najsłabszą pulą genów i najmniejszym kapitałem kulturowym. Zamiast więc mieć przyszłych podatników hodujemy sobie następnych klientów pomocy społecznej, świadczeniobiorców 500 plus, a także organizujemy zajęcie organom ścigania, prokuraturze, instytucjom zajmującym sie zwalczaniem problemów alkoholowych. Ale PIS ma za to dobre notowania .....
~Prawda
                                                - 08.11.2017 (11:06)



Wyższy zus będzie dotyczył tylko bogaczy o zarobkach przekraczających uwaga 120 tysięcy rocznie!!!! Ilu z was komentujących tutaj tyle zarabia?? Biedoto nie bron bogacza bo bogacz chce cię tylko wykorzystać. Wyższy zus dla bogaczy to bardzo sprawiedliwe i polega na społecznej solidarności. Popieram
~Henryk 
                                                - 08.11.2017 (23:10)



Dlaczego wpłacone składki nie są dziedziczne,  niekiedy się płaci składki po 40 lat czy nawet więcej a emerytury się nie doczeka bo śmierć przychodzi z nienacka. 
CO SIĘ DZIEJE Z TYMI PIENIĘDZMI? 
~Adam
                                                - 09.11.2017 (12:15)



Tym co myślą, ze zniesienie górnej granicy składek poprawi finanse ZUS pragnę przypomnieć, że statystycznie, lepiej zarabiający żyje dłużej! To powoduje, że bardzo wysokie należne mu w odniesieniu do przeciętnej  emerytury będą obciążały system emerytalny bardziej, bo dłużej. No chyba, że ostatecznie i tak wszystkim nam wypłacą jedna, uśredniona emeryturkę na przeżycie bo system padnie... Specjaliści już na początku uznali, że zniesienie granicy składek będzie doraźnym zastrzykiem dla systemu, ale w dłuższej perspektywie pogorszy jego stan, ale w Polsce wszystko robi się na potrzeby doraźne, a co potem? Jakoś to będzie... Jedyna droga by utrzymać istniejący system to powszechność świadczeń, emerytura obywatelska, jeden system, a nie Krus, ZUS, emerytury resortowe. Do tego cała masa niesprawiedliwych przywilejów emerytalnych dla grup zawodowych, które maja siłę politycznego nacisku by je utrzymać. Do tego potrzebne rozwiązania legislacyjne i podatkowe zachęcające do indywidualnego odkładania na emeryturę. Pozdrawiam myślących!Korzystanie z portalu oznacza akceptację Regulaminu.  Polityka Cookies.  Prywatność. Copyright © 1999-2018 INTERIA.PL. Wszystkie prawa zastrzeżone.