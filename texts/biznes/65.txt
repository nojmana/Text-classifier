PKN Orlen wprowadza nową markę własną O!. Jej produkty będą pojawiały się na stacjach koncernu sukcesywnie w ramach kampanii reklamowej. Zarząd traktuje to jako element "repolonizacji dostawców".Koncepcja marki własnej O! powstała w związku z rozwojem nowego formatu sklepu O!Shop. Pierwszym produktem jest woda źródlana O!, która będzie dostępna na stacjach paliw już od 1 listopada.Systematycznie prowadzone są postępowania przetargowe na następne produkty pod tą marką wśród  polskich producentów różnych kategorii spożywczych, którzy zaoferują odpowiednie standardy.- Wkrótce na naszych stacjach pojawiać się będą kolejne produkty własne pod marką O! Będą to m.in. soki, napoje oraz słodycze. Celem naszej strategii jest nie tylko kontynuacja rozwoju sprzedaży pozapaliwowej, ale również repolonizacja dostawców, oferujących bardzo często wysokiej jakości produkty - powiedział Zbigniew Leszczyński, członek zarządu PKN Orlen do spraw sprzedaży.Woda mineralna O! jest pierwszą od dziesięciu lat konsumencką marką własną PKN Orlen wprowadzoną na rynek po energetyku Verva. Jest elementem strategii rozwój obszaru detalu, nawiązującym do nowej oferty sklepów pod marką O!Shop i logo Stop Cafe.Walki w dyskontach. Oto ulubiony sport Polaków  Orlen dysponuje siecią 1758 stacji paliw w całej Polsce. Na ponad stu z nich działają już sklepy O!Shop, a do końca roku ich liczba ma wzrosnąć do 150. Perspektywę skuteczności ich działania zwiększa z pewnością planowana ustawa, ograniczająca handel w niedziele. Stacje paliw mają być z tych ograniczeń wykluczone.Woda O! miała swoją premierę podczas oficjalnej i uroczystej prezentacji nowej kolekcji strojów marki 4F w których zawodnicy z Polski, Chorwacji, Serbii, Łotwy i Grecji będą uczestniczyć podczas Zimowych Igrzysk Olimpijskich w PeongChang 2018. 