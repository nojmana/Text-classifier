Własny biznes rozkręcił dzięki pasji do gier planszowych. Zaczynał od sprzedaży na Allegro, a jego biznes był typowo rodzinną działalnością w domowych warunkach. Dziś zatrudnia kilkadziesiąt osób, a 95% jego małych arcydzieł trafia za granicę. Patryk Strzelewicz ze swoimi kośćmi do gier podbił światowe rynki i teraz sukces ten zamierza powtórzyć na elektronicznej kostce Dice+.
O początkach firmy - garażowym biznesie, recepcie na sukces w biznesie oraz o tym, jak został pierwszym Polakiem sprzedającym swoje produkty w sklepie Apple w rozmowie z Bankier.pl opowiada założyciel firm Q-workshop oraz Game Technologies, Patryk Strzelewicz.Grzegorz Marynowicz: Swoją przygodę z biznesem zaczynałeś od tworzenia kości do gry. Skąd pomysł na taką działalność?
Patryk Strzelewicz: Pomysł narodził się w trakcie jednej z rozgrywek, w grę Dungeons and Dragons - jedną z popularniejszych gier w świecie RPG (Role Playing Games). W trakcie rozgrywki, obserwując pieczołowicie przygotowaną planszę do gier, pięknie wyglądające, ręcznie malowane figurki czy zdobiony podręcznik do gry - nie mogłem zrozumieć dlaczego kostki wyglądają tak klasycznie i niekorzystnie na tle reszty. Były niebieskie, miały zwykłe cyfry i sprawiały wrażenie, jakby były warte kilkadziesiąt groszy.Jak wyglądały początki? Skąd maszyny do produkcji? Gdzie się mieścił "zakład produkcyjny”?Na początku to był biznes typowo garażowy. Pierwsze formy i technologie produkcji powstawały w domowych warunkach. Ilości materiałów zamawianych w hurtowniach traktowane były bardziej jako próbki niż jako poważne zamówienie od kontrahenta: 5-10 litrów płynnego tworzywa, kubeczek barwnika czy litrowa puszka farby do malowania wzorków, która wystarczała na wiele tygodni. Q-workshop to od samego początku biznes rodzinny. Ojciec sprzedał swój biznes i było sporo czasu na różne eksperymenty technologiczne, w czym jest niezastąpiony. Reszta rodziny, w tym ja, pomagała przedsięwzięciu, w czym się dało. Malowanie kostek (wtedy ręczne, co do momentu stworzenia pierwszego małego bębna do malowania - stwarzało sporo kłopotów), sprzedaż wśród znajomych lub na początkujących portalach aukcyjnych, pakowanie, obsługa klienta, dokumenty... wszystko w kilkuosobowym rodzinnym gronie. Nie zważaliśmy wtedy specjalnie na trudności, wszystko rozwijało się z dnia na dzień, od pierwszego sprzedanego kompletu na portalu aukcyjnym, po setki w ciągu jednego roku. Pokonywanie przeszkód było czystą przyjemnością, obserwując, w jakim tempie rośnie liczba fanów tych małych dzieł sztuki.Jak zdobywałeś pierwszych klientów? Skąd dowiadywali się o Twoich kostkach? Fandom RPG to bardzo zżyta grupa fantastycznych ludzi. Często biorą udział w konwentach czy mniejszych prywatnych spotkaniach. Kostki to akcesorium niezbędne do gry, więc w szybkim tempie między graczami rozeszła się wieść o nowej jakości w tym typie produktów.Pierwsi klienci trafiali do nas przez wspomniane Allegro, później przez własny sklep internetowy uruchomiony przez przyjaciela (wtedy o hostingu  czy gotowych sklepach internetowych można było tylko pomarzyć). Największym przełomem były targi w Niemczech (Spiel Messe Essen), na które wybraliśmy się małym samochodem kombi na dwa razy. Prawdziwy szał - sprzedaliśmy praktycznie cały towar - wtedy wiedziałem, że największy potencjał dla tego produktu to eksport.Które wzory były najbardziej rozchwytywane?Od początku największą popularnością cieszyły się kostki z wzorami runicznym i elfickimi - to prosty model, gdzie wokół cyfry w Języku Krasnoludów i Elfów wypisane są magiczne zaklęcia czy fragmenty przypowieści z ksiąg. Bestsellerem na targach były kostki leśne z pieńkami w kształcie cyfr z ręcznie malowanymi zielonymi listkami - zachodni sąsiedzi byli gotowi zapłacić za jedną kostkę nawet 7 euro. Staraliśmy się od początku maksymalnie odróżnić od chińskich dobrze znanych kostek. Zdobienia na pewnym etapie zaczęły przysłaniać najważniejsze informacje, czyli cyfry, co zraziło część klientów, w następnych latach udało się to mocno zoptymalizować.Z czasem mała lokalna firma stała się jednym z największych producentów kości na świecie. Jak udało się wyjść poza granice Polski? Do jakich krajów najwięcej eksportujecie?Bardzo istotnym elementem dla polskiej firmy, która nie ma swoich oddziałów w najbardziej liczących się w tej branży krajach, są targi. Wspomniane już targi w Essen to zaledwie początek, w ostatnich dziesięciu latach odwiedziliśmy blisko 150 imprez targowych na całym świecie. Miesiąc temu po raz pierwszy flagę na mapie ze znaczkiem QW wbiliśmy w ostatni niepodbity" dotąd przez nas kontynent, czyli Australię. Tam też jest sporo graczy i kilku dystrybutorów, z którymi wcześniej nie mieliśmy kontaktu.





sas.render('42713');  // Format : Navibox_3 300x250





Główny rynek zbytu z 95% eksportu to Stany Zjednoczone - stanowią ok. 55% całego eksportu - jest tam najwięcej firm tworzących gry i sporo graczy. W Europie najwięcej fanów spędzania wolnego czasu z przyjaciółmi i rodziną przy jednej planszy jest w Niemczech, Włoszech i Francji. Polska od dwóch lat przeżywa prawdziwy renesans i właśnie w naszym kraju mamy rosnącą grupę klientów.Kiedy zyskałeś przekonanie, że biznes się kręci?Było to po bodajże 3 latach prowadzenia działalności. Wtedy uwierzyłem, że to może być stabilny biznes, który warto rozwijać i w który warto inwestować, co nieustannie robimy. Dziś firma posiada kilka wysokowydajnych maszyn i produkuje kilka milionów kostek w ciągu roku.Co Twoim zdaniem zadecydowało o sukcesie Twoich produktów?Mam wrażenie że przede wszystkim odróżnienie się od konkurencji. Na rynku wcześniej istniało kilka nie chińskich firm zajmujących się produkcją kostek. Pamiętam pierwszą wizytę właściciela firmy Chessex na naszym stanowisku na wspomnianych targach - jego reakcja na nasze wtedy jeszcze mocno niedoskonałe kostki pokazała, że mocno namieszamy na tym rynku. Po czterech latach pierwsza z firm zamknęła się, w ostatnim czasie pojawiły się informacje o chęci sprzedaży drugiej z nich. Można powiedzieć, że jesteśmy najmocniejsi w temacie kostek zdobionych. Ale rynek cały czas docenia klasyczne kostki i przekonać do naszych produktów właśnie tych klientów będzie najtrudniej. Wymaga to dużej pokory, cierpliwości, nieustannej pracy i obserwacji rynku. 




1
2



Następna




Źródło:






Szkoda tylko ze dice+ jest praktycznie bezuzyteczne. Prawie 0 suportu dla gier itp... Moze by sobie producent wzial to do serca w koncudlaczego uważasz, że kostka jest bezużyteczna, o jakim wsparciu do gier piszesz, może coś podpowiem?kostka jest super! :)ba, świetne kostki. :DOdnośnie RPG-ów - http://sesjerpg.pl/60groszy za wpis?Termin przekazania sprawozdania do systemu INTRASTAT, za poprzedni miesiąc kalendarzowy, gdy realizowano transakcje wewnątrzwspólnotowe podlegające obciążeniu podatkiem od towarów i usług (VAT).Termin płatności składek oraz złożenia deklaracji przez pracodawców zatrudniających pracowników.Termin zapłaty raty podatku leśnego przez osoby prawne oraz jednostki organizacyjne nie posiadające osobowości prawnej.Termin zapłaty miesięcznej kwoty podatku od nieruchomości przez osoby prawne i jednostki organizacyjne nie posiadające osobowości prawnej.Termin płatności składek oraz złożenia deklaracji przez pracodawców zatrudniających pracowników.Zapłata zryczałtowanego podatku dochodowego od przychodów ewidencjonowanych.Termin zapłaty zaliczki na podatek dochodowy przez osoby prawne.Oblicz wysokość pensji netto, należne składki oraz podatek.Korzystanie z portalu oznacza akceptację regulaminu.  Polityka cookies   |   Polityka prywatności 