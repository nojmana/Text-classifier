Jak wyliczył Business Insider Polska, w środę w ciągu zaledwie paru godzin z rynku kryptowalut wyparowały 54 mld dol. Tylko wycena samego bitcoina spadła o 20 proc. Podobny los spotkał ethereum, drugą co do wielkości kryptowalutę świata. Choć teraz już straty są odrobione, wiele osób ma nadal problem z handlem. Dwie, jedne z największych platform do wymiany cyfrowych walut – Gemini i Coinbase – padły.Spójrzmy na ten rollercoaster. Środa, godzina 14.17. Kapitalizacja giełdowa rynku kryptowalutowego (według danych coinmarketcap) wynosiła 345 mld dol. O 19.47 tego samego dnia już 291 mld dol., co oznacza spadek w ciągu pięciu i pół godziny o 54 mld. dol. Zjazd dobrze widać na przykładzie bitcoina. Kiedy szarża najpopularniejszego wirtualnego pieniądze przekroczyła 11 tys. dol., kurs nagle runął o ponad 20 proc. do 8900 dol. Zaraz później nieco odrobił straty, by przed godziną dziesiąta wznieść się na poziom 10 400 dol.Ci, co nie handlują, powiedzą: "Załamanie", ci, co handlują: "Oddech przed kolejnymi szczytami". Nie będziemy tego rozstrzygać, niemniej, środa była dla rynku na tyle wytężonym czasem, że dwie największe platformy do wymiany kryptowalut padły. Coinbase przez większość wczorajszego dnia zupełnie nie działał. Osoby nie mogły dostać się na swoje konta. Także przed godziną 10 polskiego czasu, platforma, choć uruchomiła już dostęp do kont, wciąż blokuje handel bitcoinem, ethereum i litecoinem. Tłumaczy to największą liczbą użytkowników w historii i niewyrabianiem się serwerów. Z kolei Gemini, giełda założone przez braci Winklevoss w 2015 r., pokazała swoim użytkownikom komunikat o przekroczeniu limitu czasu, co oznacza, że ​​jej serwery nie reagowały na żądania. Firma opublikowała na swojej stronie stan: "Systemy są obecnie z obniżoną wydajnością".Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs