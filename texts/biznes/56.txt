Przejdďż˝ do gďż˝ďż˝wnej czďż˝ci stronyKorzystasz z urządzenia mobilnego? Wybróbuj wersję Interii, zaprojektowaną specjalnie dla Twojego urządzenia.Treść dostępna również w wersji mobilnejna m.interia.pl oraz w aplikacjach na iOS i AndroidDzięki temu, że różnice kulturowe przestają być postrzegane jako przeszkoda, a zwłaszcza dlatego, że język angielski nie jest już barierą utrudniającą wejście na zagraniczne rynki, polskie firmy rozwijają się za granicą coraz prężniej. Dla przykładu warto wspomnieć np. o polskich firmach z sektora kosmetycznego i odzieżowego, które mimo silnej lokalnej konkurencji odniosły głośny sukces przy wejściu na rynek brytyjski.Również renoma formy prawnej LTD (od limited liability company) i związana z nią ogólnoświatowa rozpoznawalność wpływają na ułatwienie prowadzenia biznesu z zagranicznymi kontrahentami czy też konsumentami. Sposób i zasady funkcjonowania tej formy prawnej są dużo lepiej znane niż w przypadku obco brzmiącej "spółki z ograniczoną odpowiedzialnością".Rozwijając swoją działalność za granicą lub też myśląc o ekspansji firmy, warto wziąć pod uwagę, że prowadzenie spółki LTD zarejestrowanej w Wielkiej Brytanii oznacza mniej skomplikowane niż w Polsce procedury administracyjne. Przekłada się to na mniejszą liczbę godzin poświęcanych na biurokrację, a większą - na rozwój firmy. Jest to ważne przede wszystkim dla osób rozwijających działalność w dziedzinach, w których duże znaczenie ma nie tyle produkt, ile relacja z klientem, oraz dla freelancerów.Poza tym, z uwagi na fakt, że sama spółka bez konta bankowego to dopiero połowa sukcesu, bardzo ważne jest to, że aby otworzyć konto w Wielkiej Brytanii, nie trzeba do niej osobiście przyjeżdżać. Zresztą, nawet gdyby trzeba było, podróż z - dla przykładu - Londynu i z powrotem z większości miast europejskich zajmie tylko jeden dzień.Wśród innych powodów, dzięki którym Zjednoczone Królestwo od lat plasuje się w czołówkach różnych rankingów wskazujących najlepsze miejsce do prowadzenia biznesu, są m.in. niskie składki na ubezpieczenie społeczne, wysoki pierwszy próg podatku PIT oraz tylko dwie stawki VAT-u.Wyżej wspomniane składki na ubezpieczenie społeczne to National Insurance Contributions obejmujące składki na publiczną emeryturę, NHS (odpowiednik Narodowego Funduszu Zdrowia) oraz pozostałe świadczenia społeczne. Są one odprowadzane albo od pensji pracowników, którzy przekroczyli 16 rok życia i którzy zarabiają powyżej 155 funtów tygodniowo, albo od dochodów osób prowadzących działalność gospodarczą, zarabiających powyżej 5965 funtów rocznie.Jednak koronne argumenty za założeniem spółki w Wielkiej Brytanii, zwłaszcza gdy jest się freelancerem lub rozwija się działalność e-commerce, są natury podatkowej.Po pierwsze - kwota wolna od podatku. W Wielkiej Brytanii będzie ona wynosić od kwietnia 2018 r. 11 850 funtów, czyli w przybliżeniu 56 600 zł. W Polsce ta kwota, według propozycji Ministra Finansów, ma wynosić od 1 stycznia 2018 r. 8000 zł. W odniesieniu do aktualnych realiów dla przeciętnego podatnika prowadzącego działalność jest ona bez znaczenia. Zauważalna staje się dla osób pracujących co najwyżej na 1/4 etatu - czyli dla nielicznych. Dla kolejnego progu dochodów (od 11 000 zł do 85 528 zł) kwota wolna wynosić będzie 3091 zł, przy czym będzie ona degresywna, tzn. będzie maleć wraz ze wzrostem dochodów podatnika. Dla kolejnej grupy osób (zarabiających od 85 528 zł do 127 000 zł) kwota wolna znowu spada - do 0 zł przy dochodzie powyżej 127 tys. zł. Z kolei dla osób osiągających dochody powyżej 127 000 zł... kwota wolna nie będzie obowiązywać. W Wielkiej Brytanii kwota wolna też jest degresywna, ale maleje dopiero powyżej 100 000 funtów (ok. 492 000 zł), a znika całkowicie przy dochodach powyżej 122 000 funtów (ok. 600 000 zł).Są i inne argumenty podatkowe, dla których warto przenieść biznes do Wielkiej Brytanii lub go tam założyć. W porównaniu do systemu obowiązującego w Polsce w Zjednoczonym Królestwie atrakcyjny jest np. pierwszy próg podatku PIT. Chociaż dochody mieszczące się w pierwszym progu podatkowym są objęte stawką 20 proc., to próg ten od 6 kwietnia 2017 r. wynosi 45 000 funtów (11 001 funtów - 45 000 funtów, czyli ok. 56 600 - 221 000 zł). Dla przypomnienia, w kraju nad Wisłą jest to 85 528 zł. Jeżeli chodzi o gorąco dyskutowany w Polsce VAT, w Wielkiej Brytanii obowiązują tylko dwie stawki tego podatku: 5 proc. i 20 proc., a sama kategoryzacja nastręcza dużo mniej problemów. Podsumowując: polskie przedsiębiorstwa, polskie marki i polskie firmy mogą czuć się na świecie jak u siebie.Prawnik Aleksandra Budzyńska, radca prawny Robert NogackiKancelaria Prawna Skarbiec specjalizuje się w ochronie majątku oraz doradztwie strategicznym dla przedsiębiorcówŹródło informacji: Data powstania zobowiązania*:12345678910111213141516171819202122232425262728293031StyczeńLutyMarzecKwiecieńMajCzerwiecLipiecSierpieńWrzesieńPaździernikListopadGrudzień198919901991199219931994199519961997199819992000200120022003200420052006200720082009201020112012201320142015201620172018Data zapłaty zobowiązania*:12345678910111213141516171819202122232425262728293031StyczeńLutyMarzecKwiecieńMajCzerwiecLipiecSierpieńWrzesieńPaździernikListopadGrudzień198919901991199219931994199519961997199819992000200120022003200420052006200720082009201020112012201320142015201620172018Kwota:
Obojętny
VakhidTemajev
                                                - 21.01 (07:23)



kwota 11 500 ÂŁ to teraz aktualnie obowiązuje a od nowego roku podatkowego czyli kwietnia zostanie podniesiona i prawdopodobnie podatki tez zostana obnizone autor artykulu cos zaslyszal ale jakos tak nie do konca sprawdzil.
~wolny
                                                - 21.01 (13:08)



"W Polsce ta kwota, według propozycji Ministra Finansów, ma wynosić od 1 stycznia 2018 r. 8000 zł." Kłamstwo! Te 8000 zł wolne od podatku dotyczy tylko osób, których roczny dochód nie przekracza 8000 zł a w przedziale 8000 zł do 13 000 zł ta kwota wolna maleje do 3091 zł! Osoby zarabiające miesięcznie więcej niż 1100 zł będą nadal miały już od 10 lat  zamrożona kwotę wolna na skandalicznie niskim poziomie 3091 zł!! To wyjątkowo liberalna patologia! Tego nie ma nigdzie! Miała być kwota wolna 8000 zł dla wszystkich!
Obojętny
bambi7
                                                - 21.01 (19:52)



Zapomina się tylko o jednym - trzeba mieć dowody na fizyczny pobyt w UK na minimum 183 dni w roku.  Mówiąc krótko - jeśli ktoś większość czasu siedzi w Polsce i rejestruje działalność spółki LTD, to płaci podatki do Skarbówki tak jakby pracował w Polsce (w odpowiedniej proporcji). Aby tego uniknąć trzeba miec pokrycie (dowody na pobyt w hotelach/wynajem pokoju), że przebywało się ponad pół roku w UK.
~???
                                                - 21.01 (20:26)



Jadwiga Emilewicz, nowa minister przedsiębiorczości i technologii, przyznała wczoraj, że rząd PiS popiera pomysł wprowadzenia dodatkowych opłat dla kierowców za możliwość wjazdu autem do centrum miasta w maksymalnej wysokości 30 zł. Opcja taka ma być przewidziana w ustawie o elektromobilności. Chodzi o zniechęcenie kierowców do używania samochodów, dzięki czemu powietrze w centrach miast miałoby być czystsze. Nie wiem kto w PiS wpadł na ten pomysł, ale jest on bezdennie głupi. Podnoszenie podatków pod pozorem ekologii to najgorsze możliwe rozwiązanie. Ustawa o elektromobilności ma dać samorządom lokalnym możliwość wprowadzenia dodatkowej opłaty za wjazd samochodem z silnikiem spalinowym do centrum miasta. Problem w tym, że opłata za jednorazowy wjazd będzie mogła wynieść nawet do 30 zł! Co się stanie, gdy takiej opłaty nie uiścimy, a do centrum miasta jednak wiedziemy? Odpowiedź jest prosta - zapłacimy jeszcze więcej. Gdy zostaniemy złapani na "gorącym uczynku", to czeka nas kara grzywny do 500 zł. Jeżeli rząd PiS chce rzeczywiście rozwiązać problem smogu w dużych miastach, to nie powinien utrudniać życia zwykłym kierowcom i nakładać na nich obowiązek płacenia nowych podatków. Zamiast wprowadzać w życie kolejną daniną publiczną, która będzie drenować kieszenie Polaków, o wiele lepszym rozwiązaniem byłoby promowanie za pomocą ulg i zwolnień podatkowych tych, którzy zdecydowaliby się na zakup pojazdu nisko lub zero-emisyjnego, albo świadomie i z premedytacją przesiedliby się z własnych aut do komunikacji miejskiej. Jeśli ekologia ma być forsowana to lepiej robić to za pomocą finansowych zachęt (wspomniane ulgi), a nie kar (nowe opłaty i grzywny).
~Emeryt o,44
                                                - 21.01 (13:16)



Kwota wolna od podatku od INWALIDY RENCISTY 3200 złotych. Kwota wolna od podatku PANA POSŁA 35,000 złotych TAK Trzydzieści pięć tysięcy złotych. TO JEST SPRAWIEDLIWOŚĆ DZIEJOWA
~podatnik
                                                - 21.01 (08:17)



W W.Brytanii bogaci płacą podatki i to 2 -3 razy wyższe jak w Polsce i to cały sekret skąd są pieniądze na tak wysoką kwotę wolną od opodatkowania . A w tym dzikim naszym nigdy nie będzie dobrze gdyż jest za dużo cwaniaków i złodziei co podatków wcale nie płacą.
~Wwwwww
                                                - 22.01 (11:20)



Adres firmy musi być w uk
Konto powinno być w uk 
I wszystko działa 
Inna sprawa rozliczenia VAT na poziomie międzynarodowym  i rachunki.  
Coś o tym wiem bo mieszkam w uk 13 latek i mam swoje LIMITED COMPANY 
 pozdrawiam
~tomek1
                                                - 22.01 (04:41)



Działaj  więc za granica, interio. Byle  nie u nas.
~emigrant z UK
                                                - 22.01 (03:11)



Bzdury, artykuł pisany na zamówienie, nic nie jest tak różowe jak tu się pisze , a generalnie jest to podprowadzenie pod ohydną próbę oszustwa , wciska się ludziom kit , no ale jak ktoś chce :)
~Piotr usa
                                                - 21.01 (23:44)



W USA założyliśmy spółkę LLC przez internet i pod 10 min i opłacie online mozna juz wydrukować certyfikat prowadzenia firmy i zacząć działać.Korzystanie z portalu oznacza akceptację Regulaminu.  Polityka Cookies.  Prywatność. Copyright © 1999-2018 INTERIA.PL. Wszystkie prawa zastrzeżone.