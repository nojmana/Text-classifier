REKLAMApieniądze, finanse, złotówkiźródło: ShutterStockJeszcze dwa miesiące temu spółka była jedną z najszybciej rozwijających się firm w branży finansowej. Dziś walczy o przetrwanie.REKLAMATak spektakularne upadki nie zdarzają się często. Ostatni raz – 6 lat temu. Inwestorów w osłupienie wprawił wówczas PBG, jeden z liderów branży budowlanej. Firma ledwie skończyła budować autostrady i stadiony na Euro 2012, po czym ogłosiła, że jest bankrutem. Puściła w skarpetkach posiadaczy swoich akcji oraz obligacji i po trwającej 4 lata restrukturyzacji wszystko zaczyna od początku.GetBack również przewrócił się w ciągu kilku tygodni. Jeszcze na początku marca był jedną z najszybciej rozwijających się firm w branży finansowej. Walczył o pozycję lidera na rynku obrotu wierzytelnościami, stawiał coraz odważniejsze kroki za granicą. Przejmował konkurentów. Na giełdzie spółka była wyceniana nawet na 2,5 mld zł. Ile jest warta dziś, tego nie wiadomo. Od ponad dwóch tygodni obrót akcjami i obligacjami GetBack jest zawieszony. Jednym z warunków powrotu do notowań, co dałoby szansę inwestorom odzyskania przynajmniej części zainwestowanych pieniędzy, jest opublikowanie przez spółkę raportu rocznego za 2017 r. Miała to zrobić w poniedziałek. Zamiast tego inwestorzy dowiedzieli się, że pracujący od dwóch tygodni w nowym składzie zarząd miał za mało czasu „na ustalenie prawdziwej, rzetelnej i kompletnej sytuacji finansowej spółki”. Opinii o sprawozdaniu finansowym nie był w stanie sporządzić audytor. Coraz więcej wskazuje na to, że GetBack nie mówił wszystkiego o swojej sytuacji finansowej i nikt dziś nie jest w stanie z pełną odpowiedzialnością powiedzieć, w jakiej kondycji znajduje się firma. Spółka poinformowała również, że rozważa złożenie wniosku o restrukturyzację. W środę 2 maja GetBack ostatecznie złożył do sądu wniosek o rozpoczęcie postępowania układowego.

Kłopoty GetBacku. O co chodzi w tej głośnej sprawie? 

















Na tym etapie kryzysu posiadacze akcji i obligacji GetBack muszą zakładać, że odzyskają tylko część zainwestowanych pieniędzy. Pokrzywdzonych, włączając w to także posiadaczy certyfikatów funduszy inwestycyjnych, którymi zarządzał GetBack, może być około 20 tys. osób. Ostateczny bilans strat w dużym stopniu zależeć będzie od tego, jaką część wyemitowanych obligacji wykupi spółka. Już teraz można jednak z dużym prawdopodobieństwem założyć, że straty będą większe niż w przypadku piramidy finansowej Amber Gold, w której – według prokuratury – na 851 mln zł pokrzywdzonych zostało 19 tys. osób. Wykroczą też znacznie poza wymiar finansowy. Amber Gold balansował na granicy prawa, unikając instytucji regulujących. GetBack urósł i upadł na rynku kapitałowym kontrolowanym przez Komisję Nadzoru Finansowego. Spółka ma strategicznego inwestora, radę nadzorczą. Oceniali ją analitycy, jej rozwój przebiegał na oczach dziesiątków dobrze wykształconych menedżerów z branży finansowej. Dlaczego nikt nie złapał prezesa Konrada Kąkolewskiego za rękę, kiedy ten pędził na zderzenie ze ścianą?Przede wszystkim ze zwykłej chciwości. Nie było w ostatnich latach spółki, która zalałaby branżę finansową takim strumieniem pieniędzy jak GetBack. W czerwcu zeszłego roku spółka zadebiutowała na Giełdzie Papierów Wartościowych, sprzedając w poprzedzającej debiut ofercie akcje o wartości 740 mln zł. Organizatorami oferty było osiem biur maklerskich. Ile GetBack im zapłacił? W prospekcie emisyjnym spółka szacowała, że będzie to minimum 19 mln zł i nie więcej niż 56 mln zł. Po przeprowadzeniu oferty spółki z reguły podają ostateczne koszty, ale GetBack do dziś tego nie zrobił. Prezes Kąkolewski określił ofertę jako ekstremalnie drogą. Można zatem przypuszczać, że koszty były bliskie górnej granicy. Spółka szacowała, że dodatkowe 25 mln zł wyda na sporządzenie prospektu emisyjnego, spotkania z inwestorami, promocję, wynagrodzenia dla prawników itd. Można założyć, że łącznie oferta kosztowała GetBack ok. 75 mln zł, czyli 10 proc. jej wartości. Dla porównania: oferta sieci sklepów Dino Polska, największego zeszłorocznego giełdowego debiutanta, kosztowała maksymalnie 60 mln zł. Przy czym miała wartość niemal 1,7 mld zł.Udział ośmiu biur maklerskich zapewnił też GetBackowi szerokie poparcie ze strony analityków. Spółka została obsypana rekomendacjami zachęcającymi do kupna jej akcji. Teoretycznie analitycy są niezależni i sporządzają swoje oceny zgodnie z najlepszymi standardami. Ale jest też jasne, że sprzedające akcje biuro nie może sobie pozwolić na negatywną ocenę oferowanych papierów. Na rynku nie zdarza się, żeby analitycy kwestionowali stabilność modelu biznesowego czy podawali w wątpliwość wzrost zysków spółki, którą ich koledzy odpowiedzialni za sprzedaż oferują inwestorom. Żaden sprzedawca nie powie, że jego towar jest marnej jakości. To jeden z powodów, dla których pierwszą negatywną rekomendację GetBack otrzymał pod koniec marca tego roku. W spółce trwał już wówczas pożar.GetBack swoją działalność finansował przede wszystkim poprzez emisję obligacji. Od początku 2017 r. sprzedał inwestorom papiery dłużne o wartości około 2,5 mld zł. Z tego tytułu, przede wszystkim w postaci prowizji dla sprzedawców, GetBack zapłacił ok. 100 mln zł. Wystarczyło, żeby pożywiło się kilkanaście różnych podmiotów, od niewielkich brokerów, jak Polski Dom Maklerski, po czołowe instytucje finansowe, jak PKO BP czy Bank Handlowy.GetBack był hojny także dla branży zarządzania aktywami, z którą firmy windykacyjne skazane są na współpracę. Ze względów podatkowych spółki, takie jak GetBack, nie kupują bezpośrednio portfeli wierzytelności sprzedawanych przez banki, firmy telekomunikacyjne czy ubezpieczeniowe. Pozyskany kapitał firmy windykacyjne inwestują w certyfikaty funduszy sekurytyzacyjnych, a dopiero w następnej kolejności fundusz kupuje wierzytelności. Tworzyć i zarządzać funduszami mogą jedynie towarzystwa funduszy inwestycyjnych. Firmy windykacyjne pełnią w nich funkcję serwisera, czyli w imieniu funduszu starają się odzyskiwać długi. GetBack pełnił taką funkcję w ponad 20 funduszach. W dziewięciu z nich jest także posiadaczem wszystkich certyfikatów, co oznacza, że prowadził w nich działalność na własny rachunek. W większości pozostałych również ma część certyfikatów, ale jest w nich udziałowcem mniejszościowym. Reszta certyfikatów znajduje się w posiadaniu około 7 tys. inwestorów, przede wszystkim klientów bankowości prywatnej. GetBack szczególnie blisko współpracował z dwoma TFI: Altusem i Trigonem. W zeszłym roku podpisał z nimi bliźniacze umowy. TFI zobowiązały się, że wszystkie fundusze sekurytyzacyjne znajdujące się w ich ofercie będą serwisowane przez GetBack. Mają też pozyskiwać do nich kapitał od inwestorów. Za wyłączność spółka zgodziła się zapłacić Altusowi 22 mln zł, a Trigonowi – 40 mln zł. Ostatecznie władze Altusa doszły do wniosku, że nie są w stanie wywiązać się w pełni ze swojej części umowy i firma zrezygnowała z wynagrodzenia.>>> Czytaj też: Kruk jest gotów finansowo i operacyjnie przejąć wszystkie portfele GetBackŁącznie od początku 2017 r. do końca marca bieżącego roku GetBack zapłacił działającym na rynku firmom, przede wszystkim z branży finansowej, niemal 250 mln zł. Dla porównania: roczne przychody GPW, gdzie obraca się akcjami, obligacjami, energią elektryczną, gazem i instrumentami finansowymi, to 320–350 mln zł. Takie spółki jak GetBack są w szczególności na wagę złota dla biur maklerskich, które od kilku lat nie są w stanie zarabiać na swojej podstawowej działalności, jaką jest pośredniczenie w obrocie instrumentami finansowymi na GPW. Ratują się dzięki organizowaniu ofert wchodzących na giełdę spółek czy sprzedaży zyskujących na popularności obligacji przedsiębiorstw. GetBack był ich hurtowym dostarczycielem. Dlatego niemal wszyscy klepali prezesa Kąkolewskiego po plecach do samego końca.Prawda o GetBack zaczęła do opinii publicznej przebijać się na początku marca, kiedy prezes ogłosił, że spółka zamierza pozyskać miliard złotych z emisji akcji. „Zwróć uwagę na GetBack, to wydmuszka” – tak do zainteresowania się sytuacją firmy zachęcił mnie jeden z przedstawicieli branży finansowej. Rynek już wiedział, że kłopoty są poważne. Tonął kurs akcji, spadać zaczęły notowania obligacji spółki. Dystrybutorzy obligacji wciąż udawali, że nic się nie stało, i pchali w rynek kolejne papiery GetBack. Spółki mogą je emitować do 15 miesięcy od ostatniego zbadanego przez audytora sprawozdania finansowego. W przypadku GetBack ten termin upływał z końcem marca i dopiero wtedy obligacje spółki zniknęły z oferty.GetBack grał sprytnie – posiłkował się wiarygodnością spółki obecnej na rynku publicznym, notowanej na warszawskiej giełdzie. Takie firmy podlegają rygorystycznym obowiązkom informacyjnym, w teorii inwestorzy wiedzą o nich niemal wszystko. Ale w ofertach publicznych, dostępnych dla szerokiego grona inwestorów, następnie notowanych na rynku giełdowym, sprzedał obligacje za niecałe 300 mln zł. Na początku marca ten rynek dla GetBack już się zamknął.Większość papierów spółka sprzedawała w ofertach prywatnych, które mogą być kierowane do nie więcej niż 149 wskazanych imiennie inwestorów. Nie wolno prowadzić ich publicznej promocji, nie trzeba sporządzać prospektu emisyjnego zatwierdzanego przez Komisję Nadzoru Finansowego. Wszystko rozgrywa się niejako po cichu. To uproszczona ścieżka pozyskiwania kapitału, gdzie co do zasady nabywcami obligacji powinni być profesjonalni inwestorzy. GetBack prowadził takie oferty jedna po drugiej, więc łącznie nabywców obligacji uzbierało się ponad 9 tys. W praktyce spółka obchodziła obowiązek prowadzenia sprzedaży swoich papierów pod rygorem oferty publicznej. W przypadku tego typu ofert z reguły nie ma rynkowej wyceny sprzedawanych papierów (choć GetBack część emisji wprowadzał na giełdę), płynność inwestycji jest niewielka, a dystrybutorów można zachęcać do sprzedaży wysokimi prowizjami, rzędu 3–4 proc. wartości oferowanych obligacji. GetBack był jak wielka góra lodowa. Jedynie jej wierzchołek wystawał nad powierzchnię wody i był widoczny dla szerokiej opinii publicznej. Branża finansowa udawała, że ta konstrukcja jej nie przeszkadza.Obligacje GetBack trafiały przede wszystkim do instytucji finansowych i klientów bankowości prywatnej. Z relacji ich nabywców wynika, że bardzo często byli przez dystrybutorów wprowadzani w błąd – papiery dłużne windykatora przedstawiane były jako bezpieczna alternatywa dla lokat bankowych, dająca jednak dużo wyższe zyski.Historia GetBack zbiegła się z wejściem w życie części regulacji zawartych w unijnej dyrektywie MIFID II. Odnosi się ona przede wszystkim do zasad oferowania inwestorom instrumentów finansowych. Zakłada między innymi, że klient instytucji finansowej zostanie przebadany odnośnie swoich preferencji, akceptacji ryzyka i celów, które chce osiągnąć. Dostanie także dokładną informację o kosztach, jakie poniesie w związku z inwestycją. Dowie się, jak zyskami ze sprzedaży i obsługi zakupionych instrumentów finansowych dzieli się dystrybutor z ich wystawcą. Innymi słowy, ma otrzymać najlepszy dla siebie produkt, a nie taki, na którym sprzedawca najlepiej zarabia. Pod wpływem nowych regulacji w instytucjach finansowych zniknąć miały plany sprzedażowe zakładające, ile określonych produktów doradcy mają sprzedać swoim klientom. Teoretycznie branża to zaakceptowała, w praktyce wszyscy wiedzą, że to nieprawda. Choć nikt się oficjalnie do tego nie przyznaje, to plany sprzedażowe wciąż są na porządku dziennym. Przynajmniej w niektórych instytucjach finansowych są one określone jako suma prowizji zapłaconych przez klientów, którą sprzedawca zobowiązany jest dostarczyć swojej firmie. Inaczej nie dostanie premii.O wejściu w życie nowych przepisów w stosownym komunikacie po wybuchu afery GetBack przypomniała Komisja Nadzoru Finansowego. Podkreśliła, że regulacje mają „wzmocnić bezpieczeństwo obrotu i ochronę inwestora lokującego swój kapitał, w sytuacji gdy korzysta on z usług pośredników na rynku finansowym”. Żeby tak się stało, potrzebny jest przynajmniej jeszcze jeden element. Odpowiedzialność personalna menedżerów, którzy organizują nieuczciwe praktyki sprzedażowe. Branża finansowa nie ma w zwyczaju się ich pozbywać. Ważniejsza od tego, czy za rok, dwa znajdą się jeszcze kolejni klienci, którzy będą mieli zaufanie, jest wysokość zysku w najbliższym raporcie kwartalnym. Biorąc pod uwagę to, jak działa w sprawach finansowych wymiar sprawiedliwości, trudno oczekiwać, żeby w najbliższych latach ktoś w Polsce został skazany za masowe naciąganie inwestorów. Tak nie będzie w sprawie GetBack. Ale KNF nadzoruje działalność setek instytucji finansowych – banków, firm ubezpieczeniowych, domów maklerskich. I może zadbać choćby o to, żeby mający za nic etykę menedżerowie nie znaleźli w tych firmach już nigdy zatrudnienia.Upadek GetBack nastąpił w szczególnym momencie. W przyszłym roku mają ruszyć pracownicze plany kapitałowe, w których 11 mln Polaków będzie mogło na zasadzie dobrowolności (na starcie programu będziemy do niego zapisywani automatycznie, ale będzie można z niego zrezygnować) oszczędzać na emeryturę. Większość ich pieniędzy będzie trafiać na rynek kapitałowy, a GetBack właśnie zadał potężny cios zaufaniu do tej formy inwestowania.>>> Polecamy: Woźniak: Facebook jest klasycznym monopolem. To sprawa dla UOKiK [WYWIAD] sted(2018-05-06 11:32)
Zgłoś naruszenie
1287"GetBack urósł i upadł na rynku kapitałowym kontrolowanym przez Komisję Nadzoru Finansowego. Spółka ma strategicznego inwestora, radę nadzorczą. Oceniali ją analitycy, jej rozwój przebiegał na oczach dziesiątków dobrze wykształconych menedżerów z branży finansowej".
Wniosek: lista ludzi do natychmiastowego aresztowania (z przepadkiem mienia na rzecz poszkodowanych) jest długa.   Lenny(2018-05-06 12:56)
Zgłoś naruszenie
371Nie zapominajmy o roli Polskiego Zwiazku Zarzadzania Wierzytelnosciami w tym calym przedsiewzieciu. Polski zwiazek byl tak mocno zwiazany z getback ze czlonkowie zarzadu byli w radzie nadzorczej i innych radach tego zwiazku ktory latami reczyl swoim wizerunkiem i uczciwoscia, ze getback to solidny partner do robienia interesow i korzystania z jego uslug. A dzis odmawiaja udzielania dziennikarzom odpowiedzi na niewygodne dla nich pytania. Tym media powinny sie zajac Olo(2018-05-06 12:38)
Zgłoś naruszenie
240@tald - co najmniej na podstawie art. 415-449 k.c.
A sądzę, że w kodeksie karnym też się znajdą  na to paragrafy ;) talt(2018-05-06 11:58)
Zgłoś naruszenie
331Na jakiej podstawie mają zostać aresztowani i ich mienie ma przepaść na rzecz "poszkodowanych"?  supełek(2018-05-06 10:39)
Zgłoś naruszenie
855Ciekawy artykuł, ale pominięto wątek jak o renome getback przez ostatnie dwa lata dbał Polski Związek Zarządzania Wierzytelnościami, którego certyfikatami o przestrzeganiu kodeksów dobrych praktyk, etyki i honoru ręczył związek winykatorów... to dzięki działalnosci pzzw getback mial branżową renome tak świetnej i bezpiecznej firmy windykacyjnej w Polsce. Dziś pzzw milczy o getbacku i pieniadzach jakie od nich dostawali, dlaczego? Żur(2018-05-06 11:34)
Zgłoś naruszenie
51A ten zwiazek windykatorow to nie jest firma getbacku podobna do rzecznika praw dluznika? Chyba te same nazwiska za tym staly? Olo(2018-05-06 10:21)
Zgłoś naruszenie
6613Czy to prawda, że za GetBack stoi pewien izraelski fundusz?? Brrr(2018-05-16 11:31)
Zgłoś naruszenie
00ABRIS CP wyciagnał 370 mln z publicznej oferty akcji. Jeden z załozycieli George Swirski  - ciekawa zbieznosc nazwisk Michał(2018-05-06 15:09)
Zgłoś naruszenie
41Nieprawda. Polski fundusz. Krisznak(2018-05-06 12:23)
Zgłoś naruszenie
142Bardzo możliwe Kąkolewski lubił w klapie nosić dwie flagi polską i izrealską Pk(2018-05-06 14:47)
Zgłoś naruszenie
378Spółka jest bankrutem, ponieważ straciła płynność finansową. Żadna restrukturyzacja już nie pomoże. Adi(2018-05-06 13:11)
Zgłoś naruszenie
3428Geback nie tyle upadł co stracił płynność finansową, czy swoją polityką wzrostu za wszelką cenę, kupowaniem pakietów długów po najwyższych cenach, byle rosnąć doprowadził się do stanu zawałowego, nie rozumiem jednak oceny tego jako afery, są to normalne błędy w zarządzaniu, jakie zdarzają się na całym świecie, spółka nie jest bankrutem, po prostu potrzebuje restrukturyzacji. traktorek(2018-05-06 22:29)
Zgłoś naruszenie
20Gdyby wszystko było faktycznie dobrym interesem a jedynie zachwiała się płynność to nie byłoby problemu z kredytem bankowym.  frank(2018-05-06 20:36)
Zgłoś naruszenie
25GetBack szalał z zakupami ? - chyba tak . Czy przeinwestował ? -> chyba TAK.   ALE !!!  jeszcze tego na pewno nie wiadomo  i  to jeszcze nie powód do wybuchu  histerii  jaki  nastąpił.   Zauważmy  że Taka histeria lub plotka  /prawdziwa, czy nie/  - zniszczyła by KAŻDY BANK który by był  jej przedmiotem  i  gdyby klienci-depozytariusze  na skutek obaw  ruszyli  do  kas.   To  co stało sie z GetBackiem to dowód jak  podszyty  strachem i niepewnością  jest  rynek  finansowy  i  jak wielką  role  grają  tzw  "nastroje inwestorów"  , panikarskie opinie dziennikarzy  itp  sprawy  nie mające żadnego związku  ze stanem  faktycznym Michał(2018-05-06 15:16)
Zgłoś naruszenie
154To nie są normalne błędy, z tego co się orientuję spółka generowała zyski i była w stanie sama na siebie zarabiać i generowała dużo kasy. Przynajmniej na papierze. Zdaniem byłego prezesa firma straciła płynność finansową bo straciła dostęp do emisji nowych obligacji/akcji. Dlaczego zyskowna firma, która generuje co miesiąc nową gotówkę ze swojego biznesu miałaby upaść po zatkaniu dopływu zewnętrznej gotówki? Ewidentnie była jakaś kreatywna księgowość i wykazywane zyski były sfałszowane. Zobacz, że do tej pory spółka nie opublikowała raportu kwartalnego za IV kw 2017, podejrzewam, że audytor wychwycił ich przekręty i kazał im skorygować raport, w którym prawda wyszłaby na jaw, że wynik był pompowany. Ale teraz GetBack siedzi i zastanawia się jak to odkręcić.  res(2018-05-06 11:22)
Zgłoś naruszenie
34710 lat kryzys powstał bo w USA dobre kredyty mieszano ze złymi (których udzielano wiedząc że nie będą spłacone) i puszczano na rynek po wysokiej cenie. W Getbacku poszli jeszcze dalej, za 2 miliardy sprzedali same złe długi, które były bez szans na spłatę. muaddib77(2018-05-06 17:24)
Zgłoś naruszenie
149Za Getbackiem stoi Abris a wczesniej Czarnecki, od ktorego Abris go kupil, nie mieszajmy w to Izrael. konik(2018-06-05 14:08)
Zgłoś naruszenie
10"złodziej w białych rękawiczkach" wiem co mówię, znam jego zasady robienia biznesu. Za niedługo jego kolejne dziecko GetinBank, IdeaBank etc. .......... Wiktor (2018-05-06 19:46)
Zgłoś naruszenie
63A DNLD Capitals to kto niby jest? Czyli jude... traktorek(2018-05-06 22:27)
Zgłoś naruszenie
90W sprawie PCZ S.A. aresztowanego wypuszczono, w sprawie BPH FIZ SN (przedstawiany jako "umiarkowanie ryzykowny" fundusz nieruchomości który stracił ok. 90% pieniędzy) brak jakichkolwiek oskarżeń, rację ma autor w tym co pisze o naszym wymiarze sprawiedliwości, czy ktokolwiek coś z tym zrobi? Alex(2018-06-09 11:23)
Zgłoś naruszenie
00Niema to jak skupić wszystkie długi z rynku za kasę pod stołem po czym ogłosić bankructwo. Do tego opchnąć na szczycie akcje spółki napompowane przez napalonych Januszy I Grażyny. A mówili że Bitcoin to bańka a ten wciąż żyje i ma się dobrze. KNF nie ostrzegał szkoda ...  bo był zajęty kampaniami anty kryptowalutowymi. Aga(2018-06-01 13:56)
Zgłoś naruszenie
00A znów miało być tak pięknie.Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt