Nie jest tajemnicą, że użytkownicy Netfliksa nierzadko dzielą się swoim kontem ze znajomymi. Firma zastrzega na ilu ekranach jednocześnie wyświetlać można treści – plan Premium pozwala na oglądanie na czterech urządzeniach w tym samym czasie. Niektórzy zrzucają się w takim wypadku na jeden abonament i korzystają ze wspólnego konta. Reed Hastings, prezes Netfliksa, przyznaje, że firma zamierza ignorować ten proceder.Z ankiety przeprowadzonej w 2017 roku przez Agencję Reutera i Ipsos wynika, że tylko 8 proc. ludzi powyżej 35 roku życia loguje się do Netfliksa, wykorzystując dane znajomego. Liczby są wyższe wśród ludzi młodszych. W przedziale wiekowym 18-24 procent ten wynosi 21, a wśród ludzi w wieku 25-34 jest to 15 proc.Rok temu studenci amerykańskich uczelni wskazywali z kolei, że 54 proc. z nich dzieli się kontem Netfliksa. Firma nie miała wtedy z tym problemów. – Dopóki użytkownicy nie sprzedają dostępu do swojego konta, mogą podawać hasło komukolwiek chcą – pisał wtedy Netflix w oświadczeniu.Podczas konferencji See What’s Next w Rzymie zapytaliśmy Reeda Hastingsa, prezesa Netfliksa, czy firma zamierza zmienić swoje podejście do dzielenia się kontem przez klientów – traci przecież przez to potencjalne przychody. Okazuje się, że Netflix zamierza dalej przymykać oko na ten proceder.– Staramy się to ignorować. To jest nasza polityka – powiedział Hastings żartobliwie. – Jeśli nie będziemy spoglądać w to miejsce, to problem nie będzie istniał. Wydaje się, że to działa – dodawał ze śmiechem.– To sposób na oglądanie treści dla młodych ludzi i innych osób, które nie mają wiele pieniędzy. Wolimy, by dzielili się kontem, niż kradli treści – tłumaczył Hastings.Zobacz też: CEO Netfliksa w rozmowie z Business Insider Polska: "ulepszyliśmy telewizję"Jest w tym metoda. Młode osoby, które codziennie oglądają Netfliksa, a dzielą się subskrypcją, mogą założyć własne konta, gdy dorosną i dorzucić się w ten sposób do przychodów firmy.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs