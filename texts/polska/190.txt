
                            Otwórz galerię
                        
                    FRANCISZEK MAZUR
                Na stronie Spotterzy: Piaseczno na Facebooku pojawił się ważny komunikat. Na terenie powiatu piaseczyńskiego ma grasować grupa przestępcza, która wyłudza pieniądze metodą na wnuczka lub policjanta.Ofiarą grupy miała paść kobieta w średnim wieku, do której zadzwoniła osoba podająca się za jej córkę. Dziewczyna powiedziała z płaczem, że potrąciła na pasach matkę z rocznym dzieckiem, jest na policji i jeśli nie zapłaci określonej kwoty, to pójdzie do więzienia na 15 lat. Rzekoma córka szybko przekazała telefon fałszywemu policjantowi, który spokojnym tonem podał swoje dane, jak i dane obrońcy oraz prokuratora. Poinformował również, że należy się wynagrodzenie dla obrońcy w wysokości 20 tys. zł, a dla prokuratora 35 tys.Tym razem, jak pisze autor opowieści, tym razem nie doszło do przekazania pieniędzy. Przestrzega jednak przed podobnymi próbami wyłudzenia, do których ma dochodzić na terenie Magdalenki, Łaz i gminy Lesznowola.Skontaktowaliśmy się z rzecznikiem prasowym policji w Piasecznie, aby potwierdzić, że na terenie powiatu może grasować grupa przestępcza działająca metodą na policjanta. Kom. Jarosław Sawicki nie był wcale zdziwiony, gdy opowiedzieliśmy mu o historii z Facebooka.- Znam tę historię na pamięć - mówi. - Zajmuję się takimi sprawami na co dzień. Na początku roku były takie dni, że do podobnych akcji dochodziło dziennie nawet 25 razy. I to tylko na terenie naszego powiatu - opowiada.Najgorsze są sytuacje, w których dochodzi do przekazania pieniędzy. Do takiej sytuacji doszło w styczniu tego roku. - Scenariusz był dokładnie taki sam, jak opisuje osoba na Facebooku. Córka spowodowała wypadek, matka ma zapłacić, żeby uchronić ją przed więzieniem. W tym przypadku kobieta sama się podłożyła. Powiedziała, że w domu ma tylko 8 tys., ale na koncie w banku jeszcze 40 tys. Przekazała oszustom razem 50 tys, zł - opowiada Sawicki. Podkreśla, że codziennie, w całej Polsce, nie tylko u nas, ktoś próbuje wyłudzić ogromne sumy. - Dziś to jest metoda na wnuczka, policjanta czy na hakera, który rzekomo ma z konta wyczyścić wszystkie pieniądze, jutro będzie to coś innego. Zawsze chodzi jednak o to samo - zmuszenie ofiary, za pomocą "myków" psychologicznych i coachingowych, do przekazania pieniędzy - dodaje Sawicki. Zazwyczaj ofiarami padają osoby starsze.Jak podaje Stołeczna Policja, tylko w ubiegłym roku, wykorzystując metodę na wnuczka czy policjanta, przestępcy działający na terenie Warszawy wyłudzili od seniorów ponad 18 milionów złotych. W wielu przypadkach udaje się udaremnić przestępstwa, ale nie zawsze.Jak działają przestępcy? Sawicki wyjaśnia: Zazwyczaj są to zorganizowane grupy przestępcze. Miałem możliwość poznawać pracę niemieckich policjantów w Bawarii. Rozpracowali oni grupę działającą we Wrocławiu. Tam wyglądało to tak: było biuro, w którym ludzie siedzieli w takich boksach, jak w call center, działających 24 godziny na dobę. Stamtąd wykonywali połączenia telefoniczne. Wcześniej przechodzili treningi motywacyjne, mieli szkolenia z psychologami, coachami.Jak mówi, ludzie, którzy dzwonią do ofiar, to nigdy nie są przypadkowe osoby. - Przypadkowymi osobami są te, które odbierają pieniądze - mówi i opowiada poruszającą historię: W tym roku w Gołkowie pseudo policjantka zadzwoniła do kobiety i powiedziała jej, że ktoś zhakował jej konto, że musi pieniądze jak najszybciej z konta wyciągnąć i przekazać policji, oni je zabezpieczą.Kobieta odparła, że to nie jest tylko jej konto, ale też innych członków rodziny, ponieważ zbierane są na nim pieniądze dla... niepełnosprawnego dziecka. - Policjantka była tak wyszkolona, że nawet popłakała się wspólnie z tą kobietą, powiedziała, że również ma niepełnosprawne dziecko. Kobieta oczywiście poszła do banku, w ramach oszczędzania nawet nie wzięła taksówki, tylko poszła na autobus - opowiada Sawicki.Jak mówi, przez ten cały czas była na łączach z pseudopolicjantką. - Nawet do banku weszła z telefonem ukrytym w biustonoszu. Policjantka słyszała całą rozmowę. Kobieta wyciągnęła pieniądze i schowała za kołami wskazanego przez policjantkę samochodu. W chwili, gdy to zrobiła, policjantka się rozłączyła. W tym przypadku policjantka wykazała się nieprawdopodobną skutecznością.Innym razem policjantom udało się zatrzymać 49 obywateli Chin i Wietnamu, którzy w wynajętym domu również siedzieli w boksach i wykonywali połączenia do rodzin z Chin. - Było to w pierwszym kwartale tego roku. I opowiadali tę samą historię - że ktoś spowodował wypadek, trzeba przekazać pieniądze itd. - mówi Sawicki. Cały przedsięwzięcie organizowała grupa Polaków. Jak mówi Sawicki, osoby, które wykonują połączenia, mimo że są tylko pośrednikami, są kluczowe w tej metodzie. - Na pewno mało nie zarabiają. Godzą się jednak na to, że biorą udział w przestępstwie - mówi Sawicki. Tłumaczy też, że często trudno takie osoby złapać. - Połączenia są często wykonywane zza granicy. Jeżeli jest to na terenie Unii Europejskiej, to szanse są większe - wyjaśnia. Sawicki mówi, że to ważne, aby informować ludzi o tej formie oszustwa. - Prowadzimy wiele zajęć dla mieszkańców, podczas których mówimy o tych metodach, o trikach, jakie stosują wyłudzacze i mówimy, jak się przed tym bronić. Ale prawda jest taka, że zasada jest jedna: nigdy nie przekazywać pieniędzy. Nie dać się wciągnąć w dyskusję, przekonać do odwiedzenia banku, nie dać się zastraszyć - podkreśla.Jak mówi, nie należy się na pamięć uczyć, na czym polegają metody. - Dziś będzie to na policjanta, jutro na coś zupełnie innego - mówi. Stołeczna policja przypomina: Policjant nigdy nie zadzwoni z informacją o prowadzonej akcji. I policja nigdy nie poprosi o przekazanie komuś pieniędzy, przelaniu ich na konto lub pozostawienie w jakimś miejscu.
			
			  popijajac_piwo
			
			

			Oceniono 59 razy

                              37
			





                        
                          
                          
                            "Ofiarą grupy miała paść kobieta w średnim wieku, do której zadzwoniła osoba podająca się za jej córkę. Dziewczyna powiedziała z płaczem, że potrąciła na pasach matkę z rocznym dzieckiem, jest na policji i jeśli nie zapłaci określonej kwoty, to pójdzie do więzienia na 15 lat. Rzekoma córka szybko przekazała telefon fałszywemu policjantowi, który spokojnym tonem podał swoje dane, jak i dane obrońcy oraz prokuratora. Poinformował również, że należy się wynagrodzenie dla obrońcy w wysokości 20 tys. zł, a dla prokuratora 35 tys."

Wierzą w chodzenie po wodzie, to tego mieli by nie łyknąć?...
                          
                        
                      
Pokaż odpowiedzi (4)Odpowiedz
			
			  madznun
			
			

			Oceniono 43 razy

                              27
			





                        
                          
                          
                            Moja siostra twierdzi, że 80% Polaków to prymitywy. Mówię jej, żeby opuściła do 75%. Nie wyraża zgody.
                          
                        
                      
Pokaż odpowiedzi (6)Odpowiedz
			
			  satur9
			
			

			Oceniono 31 razy

                              25
			





                        
                          
                          
                            I to durne bydło, owszem, mówię o idiotach bezrefleksyjnie dających "prokuratorom" setki tysięcy na telefon, ma prawa rozrodcze i wyborcze. Zgroza.
                          
                        
                      
Pokaż odpowiedzi (2)Odpowiedz
			
			  tia666
			
			

			Oceniono 30 razy

                              24
			





                        
                          
                          
                            Ja pierd..le ale ten suweren glupi, wiecej pacierza na otarcie lez
                          
                        
                      Odpowiedz
			
			  kloceklego
			
			

			Oceniono 22 razy

                              22
			





                        
                          
                          
                            1. kiedy państwo weźmie się w końcu za tych kryminalistów?
2. czy ludzie są aż tak bezdennie głupi, że uwierzą we wszystko, co im ktoś powie przez telefon? moja córka kogoś potrąciła i nie pójdzie siedzieć, jeśli zapłaci obrońcy i PROKURATOROWI??? czy nikt niczego nie kwestionuje?
                          
                        
                      
Pokaż odpowiedzi (3)Odpowiedz
			
			  nessuno
			
			

			Oceniono 21 razy

                              21
			





                        
                          
                          
                            Czy nikt nie wpadł na to, że skoro przestępcze łachy zawsze bez pudła typują ofiarę, to muszą dostawać pewne i wiarygodne informacje od pracowników banków?
Bo nie uwierzę w czysty przypadek i typowanie naiwnych drogą losowania.
                          
                        
                      Odpowiedz
			
			  gwsol
			
			

			Oceniono 20 razy

                              20
			





                        
                          
                          
                            Dziwne, że telefonują tylko do ludzi którzy mają większą kasę. Czyżby przecieki z banków ?
                          
                        
                      Odpowiedz
			
			  czesiu.wisniak
			
			

			Oceniono 16 razy

                              16
			





                        
                          
                          
                            Dziwnym trafem przestępcy nie dzwonią do zadłużonych w pseudobankach i na chwilówkach tylko akurat wybierają osoby, które mają sporo odłożone na kontach. Czyżby bankowcy dorabiali sobie po godzinach?
                          
                        
                      Odpowiedz
			
			  satur9
			
			

			Oceniono 24 razy

                              16
			





                        
                          
                          
                            Cudownie. Czyli w 21w. (2018) staruszki nabierają się na takie bzdety. W latach 60-ych ubiegłego wieku żadna by się na taką telefoniczną ściemę nie nabrała. Owszem, wtedy nikt nie miał takich emerytur. Ale za to mieli mózgi do myślenia, w odróżnieniu od dzisiejszych emerytów, zombie zaprogramowanych na koce z merynosów i cudowne garnki leczące raka.
                          
                        
                      
Pokaż odpowiedzi (3)Odpowiedz
Pokaż wszystkie komentarze
Aby ocenić zaloguj się lub zarejestrujX