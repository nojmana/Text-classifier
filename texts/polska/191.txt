. Z ducha powstańców styczniowych
– zrodzony pod niebem Karelii –
byłeś jak młody dąb świadom swej mocy,
rosnący cicho na dalekiej ziemi.A kiedy Ojczyzna zrzucała kajdany,
stanąłeś przy Niej – z szablą i szkaplerzem
i wyruszyłeś w bój spod Ostrej Bramy,
byłeś już Polski niezłomnym rycerzem.Zapatrzonym w dzieje Rzeczypospolitej,
bo z Niej jesteśmy i z jej obyczajów,
uświęconych od wieków prawem i zaszczytem,
gdy Bóg i honor strzegły granic kraju.A gdy wrogie żywioły z obu stron podstępem
rozcięły aorty nam i naszym braciom,
jak Jezus zstąpiłeś do piekieł,
by ujrzeć zagładę obojga narodów…Za co ?Niewielu bohaterów zstąpiło do Hadesu,
chciałeś ostrzec świat, Tomaszów niewiernych –
ten świat powoli już dobiega kresu,
lecz my musimy przetrwać mimo hord ościennych…Nie o taką Polskę walczyłeś w Italii,
więc peerelczycy – polscy odszczepieńcy –
na wyrok śmierci potem Cię skazali…
Dziś Tobie składamy cześć, żyjesz w naszej pieśni!.Marek Baterowicz.O autorze:Marek Baterowicz  (ur. 4 marca 1944 r. w Krakowie) – debiutował jako poeta na łamach „Tygodnika Powszechnego” i „Studenta” w roku 1971. W kraju wydał trzy zbiory wierszy: „Wersety do świtu” (W-wa, Iskry, 1976) – tytuł był aluzją do panującej w PRL-u nocy, „Od zieleni do rdzy” (Kraków, WL 1979) oraz tomik powielony poza cenzurą – „Łamiąc gałęzie ciszy” (1981). W Paryżu opublikował tomik wierszy pisanych w języku francuskim – „Fée et fourmis” (Ed.Saint-Germain-des-Prés, 1977). W roku 1977 wychodzi też jego powieść „futurystyczna” – „Rękopis z Amalfi” (Kraków,WL) będąca groteskową kroniką wydarzeń po trzeciej wojnie światowej. Jej przekład  ukazał się w Australii w r.1991,a w roku 2000 we Włoszech.Ukończył romanistykę na Uniwersytecie Jagiellońskim (1971) broniąc magisterium z twórczości Lautréamont’a (u prof.Marii Strzałkowej), a fragment tej pracy opublikowano w „Kwartalniku Neofilologicznym”. W Sydney uzyskał stopień doktora na Uniwersytecie NSW (w r.1998) tezą „Les apports espagnols chez les poètes français aux XVIe et XVIIe siècles”, rozdziały tej pracy ukazały się we Francji, Australii, Nowej Zelandii i Nowej Gwinei.W r.1996 wydał w Sydney antymarksistowski esej „Widmo”, napisany jeszcze w Krakowie i przemycony na Zachód w r.1985.W kraju opublikował  wiele antologii poezji krajów romańskich (Vicente Aleixandre, Umberto Saba, Egito Goncalves), latynoamerykańskich (Jorge Carrera Andrade, Eliseo Diego) czy poetów Québec’u,  a również zbiór opowiadań René de Obaldia.W roku 1983 zdążył wydać jeszcze swoje opowiadania „Pułapka pod księżycem” (Kraków, WL), ale kiedy w tym samym roku komunistyczny reżim rozwiązał Związek Literatów Polskich, dawne myśli o emigracji doszły znowu do głosu. Od maja 1985 ( po czterech latach starań o paszport) Marek Baterowicz przebywa na Zachodzie (Włochy, Francja, Hiszpania), a od sierpnia 1987 w Australii. Został członkiem Związku Pisarzy Polskich na Obczyźnie, a od 2000 r. Stowarzyszenia Pisarzy Polskich w kraju. W Sydney wydał tomik „Serce i pięść” (PCA, 1987) obejmujący wiersze dawne odrzucane przez cenzurę, wiersze ze stanu wojennego oraz pisane już na emigracji. Następne tomiki wydane w Australii to kolejno: „Dama z jamnikiem” (Sydney,Akapit 1989), wybór wierszy „Z tamtej strony drzewa” (Melbourne, Puma 1992), „Miejsce w atlasie” (Sydney, Wild&Wooley,1996), „Cień i cierń” (Sydney, Vide 2003), „Pan Retro” (Sydney, 2004)  oraz „Na smyczy słońca” (Sydney, Vide 2008).W roku 1985 kilkanaście jego wierszy przełożono na angielski w USA, wyszły drukiem w „Mid-American Review”. Blisko sto wierszy w tłumaczeniu angielskim czeka na wydanie. We Włoszech ukazał się wybór jego wierszy „Canti del pianeta” (Roma, Empiria, 2010) w przekładzie Paolo Statutiego.W roku 1992 wydał w Sydney powieść o stanie wojennym – „Ziarno wschodzi w ranie”. W przygotowaniu zbiór opowiadań z Polski, Hiszpanii oraz Australii.W r.2003 otrzymał za poezję nagrodę  Białego Pióra, a w r.2012 był laureatem nagrody Stowarzyszenia Pisarzy Polskich za Granicą za całokształt twórczości (vide „Ekspresje”, Londyn, t.III 2012, laudacja prof. Wojciecha Ligęzy).W kraju publikował  m.i. w „Tygodniku Powszechnym”. „Znaku”, sporadycznie w „Przekroju”,”Życiu Literackim” (tylko w 1980/81) a po wyjeździe w „Arce”, potem w „Arcanach”, „Kresach” ,„Twórczości”czy „Frazie”, a w r.1992 zerwał z „Tygodnikiem Powszechnym” na znak protestu przeciwko poparciu przez to pismo grubej kreski (list o tym ogłoszony był w „Arce”). Publikował też artykuły w periodykach uniwersyteckich jak „Romanica Cracoviensia”, Studia iberystyczne” (UJ), „Estudios Hispanicos” (U.Wrocławski) czy „Literaria Copernicana” (U.Toruński).W roku 2014 w Toronto (Kanada) wydano zbiorek jego wierszy „Status quo”, poświęcony głównie ofiarom „katastrofy” smoleńskiej.We Francji ukazał się  zbiór opowiadań – „Jeu de masques” (Nantes, 2014)..
Email*


Name



Aleksander Rybczyński – Zaawansowany wariant cenzuryCaptain Barry Sheehy – A Personal Journey  Oh no, not this again… A Polish-Australian writer’s protest against calling German Nazi death camps “Polish”. . To: Complaint Officer                             […]10 maja czeka Polaków – w Kraju i na emigracji ważny egzamin obywatelski: wybory prezydenckie. Jest rzeczą bezsporną, że Prezydentem III RP nie powinien zostać żaden polityczny łobuz, ani koniunkturalna łachudra. Niestety, w dziejach RP […]Na peron wjeżdżał powoli pociąg, zapowiadany przez megafon od godziny. Leszek patrzył na ośnieżoną przyłbicę lokomotywy, oświetloną neonami stacji. Gęsty śnieg padał od rana przykrywając dachy domów szarobiałą warstwą, podobną do brudnego gipsu, najwidoczniej łączył […]Your email address will not be published.CommentName *Email *Website 


Current ye@r *



Leave this field empty

 Notify me of follow-up comments by email. Notify me of new posts by email.Marek Baterowicz, Artur Becker, Dariusz Bitner, Kazimierz Brakoniecki, Bogusław Dąbrowa - Kostka, Marek Dyżewski, Adam Fiala, Jerzy Gizella, Barbara Gruszka - Zych, Grzegorz Hajkowski, Gabriel Leonard Kamiński, Marek Kopaczyk, Grzegorz Kozyra, Krzysztof Kuczkowski, Mira Kuś, Zbigniew Masternak, Dariusz Muszer, Krzysztof Niewrzęda, Lesław Nowara, Szymon Orzędała, Janina Osewska, Teresa Podemska-Abt, Wilhelm Ratuszyński, Aleksander Rybczyński, Jacek Suchecki, Zenon Szostak, Krzysztof Śliwka, Konrad W. Tatarowski, Tomasz Trzciński, Artur Ułamek, Mariusz Wesołowski, Ewan Whyte, Piotr Wojciechowski, Konrad Wojtyła, Grzegorz Wróblewski, Joanna Ziembińska - Kurek, Po kliknięciu nazwiska pokazują się wszystkie publikacje autoraOpracowanie graficzne: Hanka Kościelska Copyright © 2018 Magazyn Twórczy POLSKA CANADA do bezpłatnej subskrypcjibiuletynu “Polska Canada”.Przeczytaj i daj nam znak poparcia..
Email*


Name



