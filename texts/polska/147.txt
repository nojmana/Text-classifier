To cios w samo serce wielbicieli festiwalu w Opolu! Piątkowy koncert zostanie przerwany na blisko dwie godziny! Dlaczego? Zostanie wyemitowany mecz towarzyski Polski z Chile. Publiczność w amfiteatrze też będzie na telebimie oglądała zmagania naszych piłkarzy. A co mają zrobić widzowie, którzy nie interesują się piłką nożną?W piątek o godz. 19.55 rozpocznie się transmisja z koncertu „Piosenka na mundial" na 55. KFPP w Opolu. Zostanie on tradycyjnie podzielony na dwie części. Problem w tym, że drugą zobaczymy nie kwadrans później, jak to miało miejsce od lat, tylko o... 22.35! W przerwie zostanie wyemitowany mecz towarzyski Polski z Chile.Jacek Kurski, prezes TVP, najwyraźniej nie bierze pod uwagę, że nie wszyscy są kibicami piłkarskimi. – W przerwie koncertu, którego pierwsza część przypomni największe polskie przeboje piłkarskie, pokażemy mecz, który na wielkim telebimie obejrzy także publiczność w amfiteatrze. Połączymy święto polskiej muzyki ze świętem polskiej piłki nożnej - w specjalnym koncercie po meczu telewidzowie wybiorą piosenkę narodowej reprezentacji na Mundial 2018. Po raz pierwszy, a może jedyny w historii Krajowego Festiwalu Piosenki Polskiej w Opolu zdarzy się coś takiego – powiedział w rozmowie z portalem Wirtualnemedia.pl Jacek Kurski, prezes TVP. Kurski zdradził szczegóły transmisji. – Będziemy wspólnie przeżywać piłkarskie emocje. Mecz zostanie też pokazany na telebimie w amfiteatrze opolskim, aby mogli go obejrzeć uczestnicy koncertu. To z kolei oznacza, że na tę chwilę opolski amfiteatr zamieni się w wielką strefę kibica, z czego nie każda osoba, która kupiła bilet na koncert, będzie zadowolona - dodał Kurski..Co więcej, przez transmisję meczu Polski z Chile przesunięto koncert „Debiuty 2018". Młodzi artyści zaprezentują się publiczności 55. KFPP Opole dopiero pięć minut przed północą. A to jest już krzywdzące, bo kto dotrwał i będzie oglądał popisy młodych muzyków? Prezes TVP tego już nie komentuje.55. Krajowy Festiwal Piosenki Polskiej w Opolu będzie trwał od 8 do 10 czerwca. Zobaczymy sześć koncertów, m.in. z piosenkami piłkarskimi, na 100-lecie niepodległości Polski i na 55-lecie festiwalu.Festiwal w Opolu jednak z TVPKurski karze dyrektorów TVP za kanibalizację anten