Policja zatrzymała sześciu pseudokibiców w związku z pobiciem dwa dni temu dwóch 15-latków w Rudzie Śląskiej. Zatrzymani to również nastolatkowie z Rudy Śląskiej, pseudokibice Górnika Zabrze. Zatrzymani mają od 15 do 19 lat. Policjanci nie wykluczają kolejnych zatrzymań.  We wtorek rano w Rudzie Ślaskiej-Orzegowie grupa pseudokibiców w kominiarkach zaatakowała 20 uczniów szkoły sportowej. Dwóch piętnastolatków kibicujących Ruchowi Chorzów zostało poturbowanych. Po badaniach wyszli ze szpitala.  Dziś rano cztery grupy kryminalnych z rudzkiej komendy weszły jednocześnie do mieszkań w Rudzie Śląskiej. Zatrzymali czterech nastolatków. Podczas przeszukań znaleźli i zabezpieczyli rzeczy, które według nich mają związek z przestępstwem. Potem zatrzymali jeszcze dwie osoby. Kryminalni zapowiadają, że to nie koniec.W Rudzie Śląskiej od kilku miesięcy dochodzi do ataków, za których sprawców uważa się tzw. pseudokibiców Górnika lub Ruchu Chorzów. 24 października ubiegłego roku został pobity pałkami i kijami bejsbolowymi przez 10 napastników 26-letni kibic Górnika. Zmarł tydzień później w szpitalu. Zarzuty w tej sprawie usłyszeli zatrzymani i aresztowani w maju mężczyźni - według policji to członkowie gangu pseudokibiców.(mpw)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.