Policjanci gdyńskiej komendy zajmujący się zwalczaniem przestępczości gospodarczej od pewnego czasu badali sprawę jednej z firm zajmującej się doskonaleniem zawodowym pracowników ochrony. Mundurowi podejrzewali, że pracownicy tej firmy mogą wystawiać zaświadczenia poświadczające nieprawdę. Nieprawdziwe informacje zawarte w wystawianych w zaświadczeniach o ukończeniu kursu dla KPOF miały dotyczyć faktycznej liczby godzin szkolenia prowadzonego dla pracowników ochrony ubiegających się o wpis na listę Kwalifikowanych Pracowników Ochrony Fizycznej. Z informacji posiadanych przez śledczych wynikało, że faktyczne szkolenie trwało o wiele krócej niż wymagane 245 godzin poświadczone w wystawionych przez firmę dokumentach.Na podstawie zabranych materiałów policjanci zdołali potwierdzić swoje podejrzenia i zatrzymać prezesa i dyrektora tej firmy. Zatrzymani to mieszkańcy Gdyni w wieku 63 i 75 lat. Dodatkowo w trakcie przeszukań mieszkań zatrzymanych policjanci zabezpieczyli broń, którą posiadali bez wymaganych pozwoleń. Obaj mężczyźni usłyszeli już zarzuty dotyczące wystawiania dokumentów potwierdzających nieprawdę oraz posiadania broni bez wymaganego pozwolenia. Za przestępstwa tego typu grozi kara do 8 lat pozbawienia wolności– mówi portalowi OCHRONA24.info rzecznik Komendy Miejskiej Policji w Gdyni, kom. Krzysztof Kuśmierczyk.Do sprawy zostało zatrzymanych również dwóch innych mężczyzn, również mieszkańców Gdyni w wieku 63 i 61 lat, pracowników firmy ochroniarskiej korzystających z usług firmy wystawiającej zaświadczenia potwierdzające nieprawdę. Tej dwójce zostały przedstawione zarzuty wyłudzania wydania dokumentów potwierdzających nieprawdę i posługiwania się takimi dokumentami. Grozi im kara do 5 lat pozbawienia wolności. /PolicjaTwój adres email nie zostanie opublikowany.KomentarzPodpis Email Witryna internetowa Pamiętaj moje dane w tej przeglądarce podczas pisania kolejnych komentarzy. Korzystając z formularza, zgadzasz się na przechowywanie i przetwarzanie twoich danych przez witrynę. *   Powiadom mnie o kolejnych komentarzach przez email. Powiadom mnie o nowych wpisach przez email.Bądź na bieżąco i otrzymuj powiadomienia o nowych wpisach na swoją skrzynkę e-mail.Dołącz do 660 pozostałych subskrybentów  Adres e-mail       