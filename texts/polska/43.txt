 Dziś obchodzimy Dzień Przyjaciela, poświęcony osobom, które kochamy, z którymi zawsze możemy się pośmiać, wyskoczyć gdzieś, ale też możemy liczyć na ich wsparcie... Przewrotnie jednak chciałabym zaprezentować kilka serialowych postaci, których zdecydowanie nie można nazwać najlepszymi przyjaciółmi, żeby nie powiedzieć, że w ogóle nie nadają się na przyjaciół. Poniższa lista może być nieco kontrowersyjna, zwłaszcza, że pewnie część z was lubi postacie, które za moment przedstawię. Kto jednak powiedział, że lista ma być ściśle obiektywna?Będę szczera – nie znam osoby, która w ogóle lubiłaby Piper. Jako postać jest skonstruowana ciekawie, jednak „Orange Is tThe New Black” to dla mnie jeden z tych nielicznych seriali, które oglądam dla bohaterów drugoplanowych. Piper jest główną bohaterką, przeważnie zakładamy, że taka postać powinna być stworzona tak, aby widzowie mogli ją polubić lub chociaż zrozumieć pewne jej motywacje. Tu jednak tak nie jest i być może dlatego najbardziej lubiłam drugi sezon OITNB – tam Piper zeszła na drugi plan, a nawet jeśli była pokazywana, to przez moment wydawało się, że przeszła jakąś pozytywną zmianę. Zdecydowanie nie chciałabym mieć takiego znajomego. Piper początkowo zgrywa lepszą od innych, ponieważ wywodziła się z dobrego środowiska, jej wyrok nie był wysoki i ogólnie nie potrafiła się przystosować do nowych warunków. Niestety, czym dalej, tym gorzej. O ile naprawdę sezon drugi dawał mocną nadzieję na to, że w bohaterce zaszła pozytywna zmiana, tak kolejna seria szybko sprawiła, że przestałam tak myśleć. Później Piper staje się cyniczna i potrafi „iść po trupach do celu”. Nigdy nie potrafiłam znieść właśnie takich osób – z jednej strony aroganckich i uważających się za lepszych od pozostałych, a z drugiej strony cynicznych, mających za nic czyjeś dobre intencje. A skoro Piper jest połączeniem i jednego, i drugiego typu... To ja chyba podziękuję. Szybko chciałabym się wynieść z Litchfield!Dlaczego tak surowo potraktowałam aż czterech bohaterów naraz? Ponieważ w ich wzajemnej relacji doskonale widać, jakimi są przyjaciółmi. A są właściwie żadnymi. Serial „The Big Bang Theory” nie należy do jakichś moich ulubieńców, ale też nie jest tak, że go nie znoszę. Od czasu do czasu zdarzy mi się obejrzeć  kilka odcinków, początkowo podobało mi się to, że jest to serial o „typowych nerdach”, ale czym dalej, tym właśnie gorzej. Mam wrażenie, że panowie są tak zacietrzewieni, jeśli chodzi o jeden cel – czyli zdobycie dziewczyny – że cała ich ich przyjaźń, niestety, jest niewiele warta. W wielu odcinkach warto przyjrzeć się temu, jak panowie traktują siebie nawzajem. Próbują oni przede wszystkim doścignąć jakiś ustalony przez siebie i wymyślony wzór męskości, przy czym każde odstępstwo od „męskiego” zachowania jest uważane za zdradę. Nie chciałabym chyba żadnego z tych panów mieć za przyjaciół, niestety. Jeśli nie mogę liczyć na przyjaciela, a wszystko, co dostaję, to w zasadzie wyśmianie moich problemów i potrzeb, to po prostu chyba wolałabym kogoś bez tych wszystkich tytułów. Za to panie w serialu są świetne!Możecie być zaskoczeni (lub nie) tym panem na liście. Genialny lekarz, okropny szef, bez współczucia dla pracowników i swoich pacjentów. Zdaje się, że House nie potrafi chyba nawiązać jakiejś zdrowej relacji, zwłaszcza przyjaźni. Widzimy w końcu jego przyjaźń z Wilsonem, która momentami bywa wręcz toksyczna. W wielu przypadkach to właśnie House zawiódł swojego przyjaciela, a nawet nie pozwala mu układać życia po swojemu. Niejednokrotnie zawiódł zaufanie swojego przyjaciela. Mimo pełnej sympatii do House’a, jako postaci, nie chciałabym mieć go za przyjaciela.Przyznaję, że początkowo byłam jedną z osób, które broniły Clary jako postaci, liczyłam niemalże do końca, że pokaże ona swoje prawdziwe oblicze i będzie świetną towarzyszką Doktora. Niestety... Clara, poza tym, że jest przez większość odcinków nijaka, moim zdaniem mocno zawiodła Doktora, kiedy dowiedziała się o śmierci ukochanego. Choć Doktor w swoich różnych wcieleniach ma wiele za uszami, to nie uważam, że tak powinien postępować przyjaciel – nie powinien niczego wymuszać, nie powinien też ranić i opuszczać. W tym momencie mocno zniechęciłam się do Clary – zarówno do postaci, jak i do osoby, z którą mogłabym się zaprzyjaźnić. Widocznie nam przyjaźń również byłaby nie po drodze…Dlaczego ktoś miałby nie lubić najlepszego detektywa wszech czasów? Tu powody będą podobne, jak w przypadku House’a. Sherlock wobec innych, nawet wobec Watsona, jest niemiły, arogancki, wszystko próbuje tłumaczyć swoją inteligencją i cynizmem. Chyba najgorszą rzeczą, jaką mógł zrobić, było sfingowanie własnej śmierci i ukrywanie się. W tym momencie najbardziej było mi żal Watsona, któremu ciężko było pogodzić się ze śmiercią przyjaciela, a ten jednak doskonale się ukrywał i wiedział też, jak czuje się John. Nie byłam wielką fanką serialu i sądzę, że raczej już mam dość takich postaci jak Sherlock czy też House – czyli cyników, którzy nie liczą się z uczuciami drugiej strony. Dlatego Sherlock jako przyjaciel odpada. Pomimo że nie oglądałam tego serialu dość regularnie, wciąż nie mogę przeżyć jego zakończenia ani też tego, że w ostateczności główny bohater okazał się takim dupkiem! Właściwie Teda lubiłam najmniej w tym serialu. Ciągłe dramy, skakanie z kwiatka na kwiatek, rozstania i powroty... To nie dla mnie po prostu. Nie chciałabym mieć takiego partnera, ale także nie chciałabym, aby ktoś taki został moim przyjacielem. Nie lubię być wciągana w takie gierki czy intrygi. Sporo osób marzy o udanym związku i założeniu rodziny, ale chyba nie mogłabym przebywać z kimś takim – w końcu dla Teda każda kolejna partnerka to była „ta jedyna”. Odpadam.Kolejny intrygant (choć jaki seksowny). Joe jest kolejną z postaci, która „lubi namieszać” w swoim otoczeniu. Nie cofnie się przed niczym, aby osiągnąć swój cel, i lepiej mu nie podpadać... Bo może się to skończyć niezłym sabotażem – czy to w twojej pracy, czy też w twoim życiu prywatnym. Podziwiam, że mimo takich numerów pozostali bohaterowie wciąż się dobrze trzymali i dali radę wstać i iść dalej – mimo beznadziejnej sytuacji. Natomiast od McMillana lepiej trzymać się z daleka, nawet jeśli wam się bardzo podoba (w końcu gra go Lee Pace).Wybór podobny jak w przypadku Joe. Może dość oczywisty, ale naprawdę warty uwagi. Don Draper jest osobą, która oszukuje najbliższych w związku ze swoją przeszłością, rani uczucia innych, w dodatku zdradza swoją żonę i niezbyt się z tym ukrywa. Część może powiedzieć, że Don był „produktem swoich czasów”, kiedy to pozycja mężczyzny w domu czy pracy była o wiele wyższa – drogi awansu dla kobiet były praktycznie zamknięte, a żony? Najlepiej, oczywiście, aby zostawały w domu i zajmowały się dziećmi. Rzecz jasna Betty zyskuje w końcu pewność siebie, a karma wraca do Dona, ale jest to przypadek wybitny. Nie chciałabym Dona ani za przyjaciela, ani za męża, ani jako ojca swoich dzieci, ani nawet jako szefa. I tym bardziej cieszę się, że żyję w XXI wieku. Czy zgadzacie się z powyższą listą? A może macie inne typy „najgorszych przyjaciół”. U mnie na takiej liście królują wszelkiej maści intryganci i cynicy, nieliczący się z uczuciami innych. Napiszcie w komentarzach, kogo jeszcze byście dodali.  Zaloguj się, aby dodać komentarz. Całkowicie zgadzam się z Sherlockiem. Tak jak cholernie lubię tę postać, tak jako przyjaciel jest fatalny. :/Moim zdaniem najgorsza przyjaźń to Blair i Serena z "Gossip Girl". W czasie kłótni robiły sobie takie świństwa, że jestem zdziwiona, że po tym wszystkim nadal były swoimi "psiapsiółami na zawsze".@Suzie95: O tak, zgadzam się, to jedna z najbardziej toksycznych relacji, jakie kiedykolwiek widziałam w serialach.Rose Tyler pracuje w domu towarowym w Londynie. Prowadzi monotonne, przeciętne życie, do momentu, w którym manekiny sklepowe próbują ją zabić. Ratuje ją nieznajomy, …Serial opisujący losy tytułowego Gregory'ego House'a, lekarza genialnego, lecz dość kontrowersyjnego i niekonwencjonalnego. Razem ze swoim zespołem diagnostycznym …"How I Met Your Mother" to telewizyjny serial komediowy, opowiadający o (nie)szczęśliwych próbach "zdobycia" odpowiedniej narzeczonej przez Teda (Josh Radnor), …W serialu ukazane jest życie Dona Drapera, dyrektora kreatywnego agencji reklamowej Sterling Cooper. Mężczyzna zrobi wszystko, by odnieść sukces, jednak tajemnice …Piper Chapman, skazana na 15 miesięcy pozbawienia wolności za transakcje narkotykowe, trafia do żeńskiego więzienia Litchfield. Tam poznaje kobiety z różnych zakątków …Dr Watson (Martin Freeman) jest lekarzem i weteranem wojennym. Pewnego dnia poznaje Sherlocka Holmesa (Benedict Cumberbatch), który rozwiązuje zagadki kryminalne …Życie dwóch geniuszy, doktorów Leonarda Hofstadera i Sheldona Coopera, zmienia się na zawsze, kiedy poznają swoją nową sąsiadkę. Jest nią aktorka Penny, która pracuje …Twórca Hatak.pl i Grupy HatakWłaściciel Release24.plTwórca grupy facebookowej Serialomaniak – kochamy serialeWłaściciel Popbookownik.plWięcej ...Serialomaniak.pl 2018. All rights reserved. Layout: Pan Szczupak ArtystaKorzystając z naszej strony wyrażasz na to zgodę. Więcej informacji znajdziesz w naszej Polityce Prywatności.