Do pobicia doszło w środę wieczorem na jednym z osiedli w Głogowie. Napastnicy mieli krzyczeć: "Ty policyjna kur..., to za Pawła Chruszcza, zobaczysz!". Dziennikarz zajmował się sprawą tajmniczej śmierci głogowskiego radnego, którego ciało odnaleziono przed dwoma tygodniami.Współpracownik "Faktu" został powalony na ziemię. Został skopany i brutalnie pobity. Jak mówił, bijący go mężczyźni celowali w głowę, żebra i plecy. Dopiero głośne szczekanie psów, z którymi fotoreporter wyszedł na spacer, zbudził sąsiadów, którzy spłoszyli napastników.Szef MSWiA Joachim Brudziński poinformował na Twitterze, że policji udało się zatrzymać sprawcę ataku na dziennikarza. "Szybka i sprawna akcja policji" - napisał.Zaginięcie Pawła Chruszcza rodzina zgłosiła w 30 maja o godz. 22. – Już od godzin nocnych trwały poszukiwania mężczyzny. W akcję poszukiwawczą było zaangażowanych kilkadziesiąt osób, m.in. policjanci i strażacy – mówił Onetowi Bogdan Kaleta z Komendy Powiatowej Policji w Głogowie. Wiadomo, że w poszukiwaniach radnego uczestniczyli też kibice Chrobrego Głogów, którego on sam był niegdyś działaczem, i to oni znaleźli go martwego.Do odkrycia zwłok doszło w Boże Ciało ok. godz. 13 w lesie koło Droglowic w gminie Pęcław na Dolnym Śląsku. Ciało Chruszcza było powieszone na słupie energetycznym.Jak ustalił "Fakt24", tuż przed zaginięciem Paweł Chruszcz mógł trafić na trop poważnej afery korupcyjnej, w którą mogli być zamieszani lokalni urzędnicy. W tej sprawie miał się spotkać z agentem CBA. Do spotkania jednak nie doszło. Wiadomo, że ten wątek także jest badany przez prokuraturę.Paweł Chruszcz miał 42 lata. Pozostawił żonę i osierocił dwóch synów. Jako miejski radny był mocno zaangażowany w sprawy istotne dla mieszkańców, m.in. w sprawę znęcania się nad dziećmi w Zielonym Przedszkolu. Rodzina Chruszcza nie wierzy, że popełnił on samobójstwo.Chcesz być na bieżąco z najważniejszymi informacjami dnia? Polub Onet Wiadomości na Facebooku!(bmp)