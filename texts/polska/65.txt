
Notowania:
więcej notowań »
Ostatnia aktualizacja:             Dziś
        14:17

Waluty:
zobacz więcej »
Ostatnia aktualizacja:             Dziś
        14:17

Surowce:
zobacz więcej »
Ostatnia aktualizacja:             Dziś
        14:17
Nawet 55 tysięcy złotych miesięcznie - tyle do połowy ubiegłego roku mógł zarabiać Krzysztof Sadłowski, który pełni obowiązki prezesa spółki PGE EJ1, zajmującej się budową pierwszej polskiej elektrowni jądrowej. Po zmianie przepisów jego maksymalne zarobki to niecałe 38 tysięcy złotych.
O wynagrodzenie prezesa spółki PGE EJ1 zapytała w interpelacji posłanka Platformy Obywatelskiej Izabela Leszczyna. W odpowiedzi na jej pytania wiceminister energii Tadeusz Skobel napisał, że ze względu na ochronę danych osobowych nie może podać, ile zarabia w spółce konkretna osoba.Wyjaśnił jednak, że od od 21 maja 2013 roku do 29 maja 2017 roku zarobki prezesa zarządu spółki PGE EJ1 mogły być ustalone w kwocie od 35 do 55 tysięcy złotych miesięcznie. Przypomnijmy, że od 22 lipca 2016 roku tę funkcję w spółce odpowiedzialnej za budowę elektrowni jądrowej w Polsce pełni Krzysztof Sadłowski (jako p.o. prezesa).









Ważą się losy pierwszej polskiej elektrowni atomowej. Dwie wielkie spółki poza inwestycją



Tauron i KGHM nie będą uczestniczyć w projekcie jądrowym - poinformował w ponied... zobacz więcej »



Wcześniej (od połowy 2014 roku) prezesem PGE EJ1 był Jacek Cichosz, który z kolei zastąpił Aleksandra Grada, ministra skarbu w pierwszym rządzie Donalda Tuska.Tauron i KGHM nie będą uczestniczyć w projekcie jądrowym - poinformował w ponied... zobacz więcej »Z odpowiedzi na interpelację posłanki PO wynika, że od końca maja 2017 roku zasady wynagrodzeń uległy zmianie i, jak wyjaśnił Tadeusz Skobel, wynagrodzenie podstawowe członków zarządu wynosi nie więcej niż ośmiokrotność zapisanej w tzw. ustawie kominowej podstawy wymiaru. Obecnie daje to niecałe 38 tysięcy złotych.Wiceminister Tadeusz Skobel podał również informację dotyczącą łącznych wynagrodzeń zarządu i rady nadzorczej w 2016 i 2017 roku. W tych latach wyniosły one odpowiednio 1,95 mln złotych oraz 1,77 mln złotych.O pensjach w spółce odpowiedzialnej za atomową inwestycję głośno zrobiło się w 2012 roku, gdy media zasugerowały, że Aleksander Grad mógł zarabiać w nieistniejącej obecnie PGE EJ SA oraz PGE EJ sp. z o.o. w sumie ponad 100 tys. złotych miesięcznie.Zainteresowany wyjaśniał później w rozmowie z "Super Expressem", że jego faktyczne zarobki w obu spółkach wynosiły 55 tys. zł miesięcznie.PGE EJ 1 jest spółką Grupy Kapitałowej PGE, odpowiadającą za bezpośrednie przygotowanie i realizację procesu inwestycyjnego budowy pierwszej polskiej elektrowni jądrowej. Według zapowiedzi ministra energii Krzysztofa Tchórzewskiego z marca tego roku budowa polskiej elektrowni jądrowej wyniesie 70-75 miliardów złotych. Ostatecznej decyzji w sprawie losów inwestycji jednak nadal nie ma. Autor: msz//dap                    /                    Źródło: tvn24bis.pl  Publikowane komentarze są prywatnymi opiniami użytkowników portalu. TVN24BiŚ nie ponosi odpowiedzialności za treść opinii.Copyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione