Ławeczki na osiedlu, huśtawki, nowy księgozbiór do biblioteki – to sztandarowe pozycje w propozycjach do Budżetu Obywatelskiego. Inwestycje bez dwóch zdań  potrzebne i zaspokajające potrzeby mieszkańców w różnym wieku.
A gdyby tak podejść do budżetu (który sam w sobie jest jak najbardziej na poważnie) na większym luzie i zamiast zwiększenia liczby koszy na śmieci czy wybiegu dla psów postulować instalację upamiętniającą nie byle kogo, bo Krzysztofa Jarzynę z Miasta Szczecina?- Tej postaci nie trzeba przedstawiać. Krzysztof Jarzyna ze Szczecina - Szef Wszystkich Szefów, kultowa postać polskiej popkultury rozpowszechniona za sprawą polskiego filmu „Poranek Kojota”. Projekt przewiduje powstanie instalacji artystycznej tej postaci, która zostanie zlokalizowana na Łasztowni na działce 12/17 na dużym placu w sąsiedztwie Nabrzeża Starówka – przekonuje wnioskodawca.A co pomnik Szefa Szefów może dać mieszkańcom stolicy Pomorza Zachodniego? Należną im uwagę medialną, przekonuje wnioskodawca.- Szczecin ma szansę mieć swojego popkulturowego bohatera znanego w całej Polsce i wśród Polonii na całym świecie, niczym miasta w USA: Detroit ma swojego Robocopa, Filadelfia wybudowała pomnik Rockiego, w Gorzowie z kolei powstał pomnik Janusza (mistrza plażingu bulwarowego). **Zobacz też: Poranek Kojota - Najlepsze scenyWskazane miejsce jest uczęszczane przez mieszkańców i turystów, znajduje się na terenie objętym monitoringiem, więc nawet jeśli ktoś wpadłby na szalony pomysł, by narazić się Szefowi Wszystkich Szefów, taki czyn będzie mocno utrudniony. Instalacja z pewnością spotka się z zainteresowaniem turystów przybywających do Szczecina, a już sama inicjatywa upamiętnienia Pana Krzysztofa w takiej formie odbije się echem w ogólnopolskich mediach (…) Szczecinianie po raz kolejny udowodnią, że jesteśmy dumni z naszego miasta oraz myślimy nieszablonowo, czasami z przymrużeniem oka – wyjaśnia.Całkowity koszt pomnika szacuje na 113 500 zł.Realizację swojego pomysłu autor widzi tak:Czy Krzysztof Jarzyna będzie cieszył oczy mieszkańców oraz odwiedzających Szczecin? Dowiemy się tego wkrótce, gdyż 3 czerwca zakończyło się składanie wniosków (w sumie zarejestrowano ich 170). Masz newsa, zdjęcie lub filmik? Prześlij nam przez dziejesie.wp.pl