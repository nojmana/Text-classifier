Poniżej znajduje się petycja w sprawie refundacji nowych leków stosowanych w leczeniu chorób psychicznych.Proszę o poparcie – proszę o podpisy pod petycją!Wyrażam poparcie dla petycji i zgodę na przetwarzanie podanych w formularzu danych w poniższych celach: Dane osobowe podane w formularzu będą przetwarzane zgodnie z ustawą z dnia 29 sierpnia 1997r. o ochronie danych osobowych (Dz. U. 2014, poz. 1182 ze zm.) w związku z tym dane osobowe osób podpisujących petycję zgodnie z Art. 5 Ustawy o petycjach z dnia 11 lipca 2014 r. (Dz. U. 2014, poz. 1195) zostaną przekazane Ministerstwu. Podanie danych jest dobrowolne, jednak niezbędne do skutecznego podpisania petycji. Minister ZdrowiaŁukasz Szumowskiul. Miodowa 15 00-952Warszawa  Szanowny Panie Ministrze,W imieniu osób chorych na choroby psychiczne, zwracam się do Pana z prośbą o refundację najnowszych leków wykorzystywanych do leczenia tych chorób.Istnieje wiele rodzajów chorób psychicznych, na przykład: schizofrenia paranoidalna, schizofrenia rezydualna schizofrenia zdezorganizowana, schizofrenia katatoniczna schizofrenia niezróżnicowana, choroba afektywna dwubiegunowa, zaburzenie schizoafektywne etc.Choroby psychiczne to choroby przewlekłe i szczególnie trudne w leczeniu. Są one przyczyną cierpienia i niepełnosprawności wielu pacjentów w Polsce, bez względu na wiek. Z powodu tych przypadłości, mnóstwo osób traci pracę, ich związki, życie rodzinne rozpadają się, jakość życia ulega obniżeniu. Niestety większość chorych skazana jest na przyjmowanie leków, zwykle do końca życia, ponieważ jeszcze nikomu nie udało się wynaleźć panaceum na te choroby. Są jednak leki, które pomagają opanować psychozę a w przypadku regularnego zażywania nawet wyeliminować objawy psychotyczne z życia chorego. Mimo, że leki te działają na większość pacjentów to oprócz działania przeciwpsychotycznego leki te powodują wiele skutków ubocznych z których najpoważniejsze to wzrost masy ciała, cukrzyca, problemy z erekcją oraz senność. Z powodu tych skutków ubocznych wielu pacjentów odstawia leki na własną rękę co w większości przypadków skutkuje nawrotem choroby. Trzeba tutaj dodać, że każdy kolejny nawrót coraz trudniej opanować.W ostatnich latach pojawiły się nowe leki przeciwpsychotyczne, które mają mniej skutków ubocznych lub są one mniej uciążliwe niż w przypadku leków, które są obecnie refundowane. Nowe leki umożliwiłyby pacjentom lepsze funkcjonowanie a także pacjenci rzadziej decydowaliby się na ich odstawienie. Część została zatwierdzona przez Unię Europejską do stosowania w państwach członkowskich. Nowe leki zatwierdzone przez Unię są następujące:·         Sycrest (asenapina)·         Latuda (lurazydon)·         Invega i Xeplion (paliperydon)Z przepisywaniem najnowszych leków jest jednak taki problem, że nie podlegają one refundacji a co za tym idzie pacjenci nie mogą sobie pozwolić na ich zakup. Wielu pacjentów chorych na choroby psychiczne utrzymuje się z renty a w skrajnych przypadkach całkiem nie mają środków do życia. Z tego powodu konieczna jest refundacja i dostępność wyżej wymienionych leków.Brak refundacji najnowszych leków dla osób chorych na choroby psychiczne to poważna bariera utrudniająca powrót pacjentów do normalnego życia. Jestem przekonany również, że dzięki refundacji leków, jakość życia wielu pacjentów w Polsce ulegnie poprawie.Panie Ministrze, w imieniu osób chorych na choroby psychiczne, proszę o wprowadzenie zmian w zakresie refundacji wszystkich leków wykorzystywanych do walki z tymi schorzeniami.Jako osoba znająca od wielu lat problemy osób chorych choroby psychiczne, proszę Pana Ministra o zrozumienie tej trudnej sytuacji w jakiej są pacjenci i o refundację wszystkich dostępnych leków w Polsce wykorzystywanych do leczenia tych chorób.Z wyrazami szacunku,Michał Noworolnik Klikając przycisk Zagłosuj akceptujesz regulamin portalu Zmieńmy.to oraz potwierdzasz zapoznanie się z Zasadami wykorzystywania danych.
Adres e-mail


Hasło




Dołącz do naszego newslettera i raz w tygodniu otrzymuj wieści z  portalu Zmieńmy.to.