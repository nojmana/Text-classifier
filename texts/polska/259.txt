​Wiemy, od kiedy kierowcy nie będą musieli wozić ze sobą dowodu rejestracyjnego samochodu i polisy OC. To ułatwienie dla kierowców zacznie obowiązywać 1 października. Taką deklarację złożył minister cyfryzacji Marek Zagórski w rozmowie z reporterem RMF FM.Minister cyfryzacji powiedział, że chce, by ułatwienia zaczęły obowiązywać od 1 października. Zagórski zapewnia, że do końca czerwca zakończy uzgodnienia z policją, Strażą Graniczną, ABW i pozostałymi służbami, które mogą zatrzymywać i kontrolować kierowców. Wtedy wyda komunikat, że wszystko jest gotowe i za 3 miesiące, czyli z początkiem października, usługa powinna być dostępna.Planujemy, żeby tak się stało, ale komunikat chcemy wydać w ciągu 2-3 tygodni - mówi Zagórski w rozmowie z RMF FM.   Wszystko co dotyczy cyfryzacji, ewidencji pojazdów i kierowców ma być uruchamiane komunikatem, że jest gotowe, a nie ustawową datą wejścia w życie. Wszystko przez wielokrotne wpadki i przekładane kolejne terminy.  Dziś minister Zagórski przyznał, że Centralna Ewidencja Kierowców - czyli część CEPIK 2.0 - jest w powijakach. Nie wiadomo więc kiedy i czy w ogóle wejdą przepisy dotyczące młodych kierowców.(az)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.