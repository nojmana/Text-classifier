Czytaj też: W Polsce żyje się lepiej niż w Niemczech czy Francji. Jest inaczej niż myślimy - pokazuje Eurostat - Miałam kiedyś klientkę, która przeprowadziła się do Niemiec, bo chciała, by jej pociecha uczyła się niemieckiego od małego. Wyszło średnio, bo w przedszkolu tylko jedno dziecko było z Niemiec, reszta to Polacy - dodaje agentka.Kto więc przeprowadza się do przygranicznych miejscowości?Na parkingu w centrum Löcknitz spotykamy Marzenę Adonai, wziętą masażystkę. Przynosi nam swoją ulotkę. W ofercie ma masaż tybetański, masaż hawajski Lomi-Lomi, polinezyjski Ma-Uri, a także szamański oraz bańkami chińskimi. Jest z Kołobrzegu. - Po niemieckiej stronie mieszkam już kilkanaście lat, świetne miejsce - opowiada. Właśnie jedzie do klienta do Szczecina, ale nie tylko tam pracuje. Miała zlecenia na przykład w Essen na zachodzie Niemiec. - Nie jest pan zresztą pierwszym dziennikarzem u mnie, niedawno wywiad ze mną robił redaktor z gazety w Berlinie - opowiada.Marzena AdonaiMarzena Adonai uważa, że ciągle w Löcknitz jest więcej Niemców niż Polaków. Jednak polski słychać dosłownie na każdym kroku.Inna mieszkająca w mieście Polka wyjaśnia mi, że najczęściej Polaków można spotkać w markecie Kik oraz przy budce z kebabem. - Wiadomo, Kik to tani sklep, a kebab to tanie jedzenie - mówi.Wybieramy się pod market i akurat podjeżdża błyszczący mercedes na szczecińskich tablicach. Kobieta, która wychodzi z samochodu, w Löcknitz nie mieszka, bo ma dom w Szczecinie. Do niemieckiej miejscowości wozi natomiast dzieci do szkoły. Pytam, czy to ze względu na poziom. - Jeśli chodzi o gimnazjum, to tak, mój syn skończył i teraz studiuje w Berlinie. Trochę gorzej jest natomiast, jeśli chodzi o podstawówkę - mówi.Mateusz MadejskiW przygranicznych miejscowościach część Polaków pracuje na terenie Niemiec, wielu to budowlańcy. Ale nie tylko, pochodząca z Polski Monika Lenser jest na przykład redaktor naczelną niemieckojęzycznej gazety "Unter Frauen", a szczecinianka Marta Szuster została radną gminy Mescherin. Na pograniczu mieszkają marynarze, a nawet taksówkarze, którzy na co dzień jeżdżą po Szczecinie.Coraz więcej jest też założonych przez Polaków firm, które usługi świadczą zarówno dla emigrantów, jak i dla rodowitych Niemców. W przygranicznym Linken znaleźliśmy dwie założone przez Polaków firmy księgowe, jedną wulkanizacyjną i jedną wytwarzającą rolety do okien. W nieznacznie oddalonym Bismark polsko-niemieckie małżeństwo prowadzi firmę sprzedającą metalowe ogrodzenia i barierki.Co przyciąga przedsiębiorców za Odrę? - Chociażby to, że kwota wolna od podatku jest znacznie wyższa niż w Polsce - podaje kolejny powód polska księgowa w Niemczech.Czytaj też: Niemcy najbardziej zyskują na Unii. My od dekady rozwijamy się tak, jak resztaOstatnio doszedł jeszcze jeden plus mieszkania po niemieckiej stronie. Hipermarket Netto w Löcknitz jest otwarty w każdą niedzielę, nawet gdy podobne placówki są w Polsce pozamykane. Mieszkańcy miasteczka opowiadają, że gdy zakaz wszedł w życie, to szczecinianie masowo zaczęli przyjeżdżać do Löcknitz na niedzielne zakupy. Przy markecie wiele jest reklam okolicznych nieruchomości. Może więc wypad na krótkie zakupy zainspiruje niektórych, by za Odrą spędzać jeszcze więcej czasu.Masz newsa, zdjęcie lub filmik? Prześlij nam przez dziejesie.wp.pl