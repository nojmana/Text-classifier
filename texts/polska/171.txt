O 150 zł do 2250 zł brutto wzrośnie od przyszłego roku miesięczna płaca minimalna, jeśli rząd zaakceptuje ogłoszoną w piętek propozycję Ministerstwa Rodziny. Minimalna stawka godzinowa ma wzrosnąć o złotówkę, do 14,7 zł brutto. - Złożyliśmy propozycję 2250 zł, stawka godzinowa w tej sytuacji będzie wynosić 14,7 zł - powiedział w  rozmowie z PAP wiceminister rodziny Stanisław Szwed - Minimalna propozycja wynikająca z przepisów to 2217 zł, minimalna stawka godzinowa 14,5 zł - dodał.Minimalna stawka godzinowa ma mieć zastosowanie do wszystkich umów, bez względu na sposób ustalania wynagrodzenia, czyli na przykład według stawki godzinowej, dziennej, tygodniowej, miesięcznej.Wideo: Płaca minimalna w 2018 r. Zobacz, ile z tego zabiera ci państwo  Jak wyjaśnił Szwed, wyższa propozycja została wybrana ze względu na chęć utrzymania płacy minimalnej na poziomie ok. 47 proc. wobec prognozowanego przeciętnego wynagrodzenia w gospodarce narodowej.Rada Ministrów zajmie się propozycją resortu Elżbiety Rafalskiej we wtorek 12 czerwca. Rząd czasu ma niewiele, bo najpóźniej 15 czerwca musi przedstawić propozycję wysokości minimalnego wynagrodzenia za pracę i minimalnej stawki godzinowej Radzie Dialogu Społecznego.Warto podkreślić, że podwyżka płacy minimalnej ma wpływ na wysokość wielu świadczeń, takich jak dodatek za pracę w nocy, wynagrodzenie za czas gotowości do pracy i przestój, odprawa z tytułu zwolnień grupowych, minimalna podstawa wymiaru zasiłku chorobowego, czy odszkodowanie za mobbing.Płaca minimalna ma także wpływ na wysokość "małego ZUS-u", czyli składek preferencyjnych opłacanych głównie przez przedsiębiorców przez dwa pierwsze lata prowadzenia działalności gospodarczej, ale także m.in. duchownych.Masz newsa, zdjęcie lub filmik? Prześlij nam przez dziejesie.wp.pl