
O nietypowym zdarzeniu, do którego doszło w niedzielę 3 czerwca na Podlasiu informuje portal grajewo24.pl. Strażacy z Grajewa przed południem zostali wezwani przez personel miejscowego szpitala. Na SOR trafił tam mężczyzna, któremu przyrodzenie utknęło w metalowym łożysku. 

Okazało się, że 50-latkowi nie uda się pomóc bez specjalistycznego sprzętu. Na szczęście strażacy spisali się wzorowo. Przy pomocy narzędzi hydraulicznych uwolnili intymny narząd poszkodowanego. Według portalu grajewo24.pl, 50-letni mężczyzna nie odniósł poważniejszych obrażeń. 

Z równie zaskakującym przypadkiem pod koniec maja mieli do czynienia lekarze ze szpitala w New Delhi. 26-latek zgłosił się po pomoc z baterią prysznicową w… odbycie. Pacjent przekonywał, że doszło do nieszczęśliwego wypadku, ale specjaliści twierdzili, że działanie mężczyzny było celowe. 


Czytaj tygodnik „Wprost” w wersji elektronicznej jako e-wydanie lub aplikacja mobilna na Android, iPad oraz iPhone.