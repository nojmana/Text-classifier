Przyślij wiadomość, zdjęcie, wideo- W kolizji uczestniczyły samochody ciężarowe pierwszego batalionu piechoty zmotoryzowanej "Legionów" z 12. Brygady Zmechanizowanej ze Szczecina, uczestniczące w międzynarodowych ćwiczeniach Saber Strike-18. Pojazdy jechały w kolumnie. Najważniejsze, że nikomu nic się nie stało. Przyczyny i okoliczności kolizji wyjaśnia Żandarmeria Wojskowa - powiedział oficer prasowy Dowództwa Generalnego Rodzajów Sił Zbrojnych kpt. Krzysztof Płatek. Samochody uczestniczące w kolizji jechały w kolumnie składającej się z ok. 20 pojazdów, które wcześniej, również niedzielę, zostały przetransportowane na pontonach przez Wisłę w Chełmnie. Przeprawa znalazła się na trasie żołnierzy szczecińskiego batalionu z poligonu drawskiego na poligon w Orzyszu. Międzynarodowe ćwiczenie pod kryptonimem Saber Strike-18, organizowane przez Dowództwo Wojsk Lądowych Stanów Zjednoczonych w Europie, jest ósmą edycją szkolenia organizowanego od 2010 r. Bierze w nich udział około 18 tys. żołnierzy z 20 państw. Polska wystawiła drugą pod względem liczebności reprezentację - około 5 tys. żołnierzy, a także 1000 pojazdów i jednostek sprzętu wojskowego. Gospodarzem tegorocznej edycji Saber Strike, trwającej od 3 do 15 czerwca, jest Litwa. Ćwiczenia odbywają się też na Łotwie, w Estonii i w Polsce. PAP