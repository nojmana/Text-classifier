polecamyWieści z ratusza w Oświęcimiu – FILMOświęcimski (nie) BezpiecznikWieści z ratusza w Oświęcimiu – FILMEurope i L.U.C. & Rebel Babel na Tauron Life Festival OświęcimPierwszy taki koncert w Polsce. Tylko na TLFOAlvaro Soler, Blue Cafe i Vera Jonas na TLFO 2018Carlos Santana gwiazdą Tauron Life Festival Oświęcim 2018Prokurator Rafał Babiński wbrew stanowisku swoich podwładnych nie chciał, aby śledczy postawili zarzuty oficerom Biura Ochrony Rządu.Do wypadku z udziałem rządowej kolumny, wiozącej premier Beatę Szydło, doszło w lutym 2017 roku. Premier i szef jej ochrony trafili do szpitala. Kierowca seicento, który nie odniósł poważniejszych obrażeń został na kilka godzin pozbawiony wolności. Politycy od razu poinformowali, że przyznał się do winy.„Mój klient najpierw przyznał się, potem zmienił zeznania. Wynikało to z sytuacji, w jakiej został postawiony. To młody człowiek, uczestnik wypadku komunikacyjnego, który zaraz po nim został pozbawiony wolności. Nie mógł racjonalnie działać w takich warunkach. Tym bardziej, że usłyszał od funkcjonariusza, że na tym etapie prawnik nie jest mu potrzebny” – mówi mecenas Władysław Pociej, obrońca Sebastiana K.„Udało mi się od tego trochę zdystansować. Jakbym żył tym ciągle, to nie byłoby nic dobrego. Wszyscy trzymali za mnie kciuki, ale zdarzały się sytuacje, gdy ktoś chciał mi ubliżyć – przyznaje Sebastian.Pierwsze informacje na temat wypadku podawane przez służby prasowe rządu, policji i prokuratury wybrzmiały jasno. Ich zdaniem prawidłowo jadąca uprzywilejowana kolumna rządowa omijała samochód seicento. Sebastian przepuścił pierwszy pojazd ochrony i próbował skręcić w lewo. Kierowca wiozący premier Beatę Szydło ocierając się o seicento gwałtownie skręcił, odbił się od krawężnika i czołowo uderzył w drzewo.„Zobaczyłem światła pojazdu nieco wcześniej. Podjechałem do prawej krawędzi jezdni, żeby przepuścić pojazd uprzywilejowany. Potem zacząłem manewr skrętu i doszło do wypadku” – wspomina moment wypadku Sebastian.Wątpliwości budzi fakt, czy rządowa kolumna poruszała się z włączonymi sygnałami dźwiękowymi. Z zeznań świadków, do których dotarli reporterzy TVN24 wynikało, że funkcjonariusze Biura Ochrony Rządu kłamali zeznając o włączonych syrenach. Okazało się, że rządowe auta nie miały prawa omijać seicento na podwójnej ciągłej bez obowiązkowych dla kolumny sygnałów dźwiękowych.„Jeżeli przyjąć, że w Oświęcimiu tamtego dnia sygnały dźwiękowe nie były użyte, to trzeba to bezwzględnie wyjaśnić. Czy była to prośba VIP-a spełniona przez dowódcę? Czy też była to decyzja dowódcy ochrony?” – pyta mec. Władysław Pociej.Z upływem czasu wokół wypadku, narastało coraz więcej wątpliwości. Dlatego po zapoznaniu się w sądzie z wnioskiem o uznanie winy kierowcy seicento postanowiliśmy odtworzyć przebieg tego wypadku.Dane na temat prędkości i odległości pomiędzy samochodami to ustalenia prokuratury, z których skorzystaliśmy. Na zamkniętym torze Maciej Kulka, biegły sądowy w zakresie wypadków drogowych czuwał nad prawidłowym przebiegiem eksperymentu.Biegli prokuratury oszacowali, że kolumna rządowa na obszarze zabudowanym jechała blisko 60 km/godz. Dla ekspertów telewizji TVN od prędkości ważniejsze były odległości pomiędzy rządowymi pojazdami. Blisko 30 metrów pomiędzy pierwszym pojazdem ochrony, a drugim wiozącym premier Szydło.„W mojej ocenie błędne było rozerwanie kolumny. Nie wiem czemu pojazdy poruszały się osobno. Kolumna to jedno ciało, odległości między pojazdami powinny wynosić maksymalnie dwa, trzy metry” – wskazuje Sławomir Grzebieluch, były kierowca BOR, ekspert.Zdaniem Grzebielucha, błędem było także samo podjęcie decyzji o rozpoczęciu manewru wyprzedzania seicento.„Dowódca powinien wstrzymać manewr wyprzedzania, aż do momentu minięcia skrzyżowania, żeby wyeliminować dodatkowe ryzyko. To nie jest stan wojny, albo wyjątkowego zagrożenia, że musimy ten odcinek, w tak krótkim czasie przejechać” dodaje.Zdaniem ekspertów, którzy nadzorowali nasz eksperyment, gdyby pojazdy w kolumnie zachowały przepisową odległość między sobą i użyły sygnałów dźwiękowych do wypadku prawdopodobnie by nie doszło.„Gdyby kolumna poruszała się poprawnie jest duża szansa, że to wypadku by nie doszło. Ja instynktownie zahamowałem przepuszczając ich” – zaznacza Maciej Kulka, biegły sądowy.Z potwierdzonych w prokuraturze informacji wynika, że śledczy zamierzali postawić zarzuty składania fałszywych zeznań funkcjonariuszom BOR. Co więcej, chcieli prowadzić postępowanie w kierunku współodpowiedzialności funkcjonariuszy za wypadek. Jednak śledztwo zostało im odebrane przez przełożonego. Szefa Prokuratury Okręgowej w Krakowie prokuratora Rafała Babińskiego. Prokurator nie zgodził się na wypowiedź przed kamerą.Skierowanie do sądu wniosku o warunkowe umorzenie sprawy kierowcy seicento oznacza uznanie przez prokuraturę jego wyłącznej winy. Gdyby młody kierowca zgodził się, sprawa definitywnie byłaby zakończona.„Nie przyszło mi do głowy, żeby dobrowolnie poddać się karze. Zostałbym wówczas uznany za winnego, a ja nie czuję się odpowiedzialny za ten wypadek” – mówi Sebastian.Brak zgody na warunkowe umorzenie postępowania ze strony Sebastiana i jego obrońcy oznacza konieczność rozpoczęcia sądowego procesu. Kwestia stwierdzenia winy kierowcy będzie też ważna dla wypłaty odszkodowania za zniszczoną rządową limuzynę. Warta dwa miliony złotych rządowa limuzyna nie miała ubezpieczenia AC.„Myślę, że gdyby inne osoby brały udział w tym wypadku, sprawa zakończyła by się szybciej. Mam nadzieję, na pomyślny finał, ale wszystko w rękach sądu” – kończy Sebastian. Musisz się zalogować, aby móc dodać komentarz.Redakcja portalu zastrzega sobie prawo usuwania komentarzy obraźliwych dla innych osób, zawierających słowa wulgarne lub
	nie odnoszących się merytorycznie do tematu artykułu, wpisu, obiektu. Informujemy, że oprogramowanie rejestruje dane osoby
	komentującej (IP, czas), które na wniosek prokuratury, sądu lub policji mogą zostać przekazane celem ścigania sprawców czynów
	sprzecznych z prawem.Więcej informacji w regulaminie komentarzy.

