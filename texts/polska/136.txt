Czy jesteśmy uzależnieni od Niemiec– Polska strona zdjęła z agendy międzyrządowej sprawę reparacji wojennych – mówi „Newsweekowi” źródło z kręgów niemieckiej dyplomacji. Choć Warszawa chciałaby poprawy relacji z Berlinem, to wciąż pozostają one napięte. Politycznie oba kraje nie były tak daleko od sobie od czasu upadu żelaznej kurtyny.8 maja tego roku. Spotkanie Szymona Szynkowskiego vel Sęka (od tygodnia wiceministra spraw zagranicznych, wcześniej przewodniczącego polsko-niemieckiej grupy bilateralnej w Sejmie) z Dieterem Nietanem (deputowanym SPD w Bundestagu, od ośmiu lat jest przewodniczącym Federalnego Związku Towarzystw Polsko-Niemieckich).Szynkowski vel Sęk chce pokazać rozmówcy, jak stabilnym kraje jest Polska, i jak wiele problemów mają Niemcy, pyta się więc gościa: – Jak zmieniła się debata publiczna odkąd do Bundestagu weszła AfD?. AFD, czyli Alternatywa dla Niemiec jest pierwszą od czasu II wojny światowej skrajnie prawicową, populistyczną partią, która wprowadziła swoich posłów do parlamentu. „Odkąd AfD weszła do Bundestagu drastycznie zmienił się ton debaty", odpowiada niemiecki poseł. „Na mównicę wchodzą politycy, którzy obrzucają nas obelgami, odbierają nam prawo do bycia prawdziwymi patriotami, mówią o nas zdrajcy”, dodaje Nietan. Polski polityk nie komentuje, zrozumiał aluzję.Tak obecnie wygląda większość polsko-niemieckich rozmów na wysokim szczeblu. To nowość, bo po 1989 roku Polacy i Niemcy rozmawiali ze sobą, niekiedy bardzo kontrowersyjnie, ale zawsze otwarcie i z szacunkiem. Teraz rząd w Warszawie nie ma nikogo, kto mógłby tłumaczyć mu niemiecką politykę, a Niemcy tracą cierpliwość i sympatię do wschodniego sąsiada.– Najgorzej jest w polityce europejskiej, kwestia instytucjonalnej reformy UE i sprawa migrantów – mówi nam niemiecki dyplomata, który przygotowuje polsko-niemieckie rozmowy. – Dużą rolę odgrywa także sprawa praworządności i art. 7 – dodaje.Ten ostatni punkt nie jest komunikowany mediom. Oficjalnie przedstawiciele niemieckiego rządu, w tym rzecznik prasowy kanclerz Merkel, powtarzają, że „to sprawa między polskim rządem a Komisją Europejską”. Nieoficjalnie Berlin w pełni popiera działania wiceprzewodniczącego Timmermansa i nakłania Warszawę do wycofania się z kontrowersyjnych zmian podporządkowujących sądownictwo władzy wykonawczej. Niemiecki dyplomata  „Zmieniła się atmosfera, styl, retoryka, ale nie treść”. PiS w końcu ubiegłego roku zmienił premiera i szefa dyplomacji, by dogadać się z KE i Niemcami. Nowy minister Jacek Czaputowicz w swoich expose o polityce zagranicznej pod koniec marca nazwał Niemcy „głównym partnerem politycznym i gospodarczym w UE”. Do tej pory w Europie PiS stawiał na Wielką Brytanię i Węgry, a na świecie na Izrael i USA. Nowelizacją o IPN stracił tych dwóch ostatnich sojuszników. Konflikt może i uda się załagodzić, ale zaufanie zostało zburzone. Wielka Brytania zajmuje się sobą, a Węgry, rozbijając UE od środka budują pozycję Władimira Putina w Europie.PiS zrozumiał, że zostały Niemcy i Francja. Zrozumiał, że woli rozmawiać z pragmatyczną Angelą Merkel niż z ideowym Emmanuelem Macronem. – Zmieniła się atmosfera, styl, retoryka, ale nie treść – mówi „Newsweekowi” niemiecki dyplomata, który zdradza nam, że „polska strona zdjęła z agendy sprawę reparacji”. Choć publicznie politycy PiS wciąż grają tą kartą na użytek wewnętrzny.„Liczyliśmy na grubą kreskę”, powiedział niedawno „Newsweekowi” jeden z ministrów w rządzie Beaty Szydło.Sprawy jednak poszły za daleko, zachodnioeuropejscy partnerzy nie mogą ulec, także przed swoją opinią publiczną.Niedawno francuska telewizja publiczna France 3 poświęciła cały godzinny program (Avenue de L'Europe) „autorytarnym rządom” w Polsce, Czechach, Rumunii i na Węgrzech. „Kiedy demokracja jest wykorzystywana przeciwko demokracji”, brzmiała teza francuskich dziennikarzy. Wcześniej francusko-niemiecka telewizja ARTE zrobiła reportaż, w którym Róża Thun mówiła o zagrożeniu dyktaturą w Polsce. Film wywołał kontrowersje, a Ryszard Czarnecki z PiS stracił funkcję wiceprzewodniczącego Parlamentu Europejskiego, bo porównał posłankę PO do szmalcownika.Tydzień temu autorka tego filmu pokazała nowy dokument o Polsce w pierwszym kanale niemieckiej telewizji publicznej ARD. Tytuł: „Dokąd zmierzasz Polsko? Czyli o kraju, który oddala się od Europy”. Annette Dittert, była korespondenta ARD w Polsce, udowodniła w nim, że reakcje polityków PiS na jej ostatni film dla ARTE, potwierdziły jej tezę. A na Facebooku napisała, że pomimo ataków rządowych polityków „nadal kocha ten kraj, jak żaden inny”. Słowa Dittert najlepiej pokazują obecny stan ducha wielu Niemców, którzy od dekad zajmują się Polską. Nie rozumieją, dlaczego rząd w Warszawie poprzez państwowe media uprawia antyniemiecką propagandę, która do złudzenia przypomina tę z czasów komunizmu.Czytaj Newsweek.pl na wygodnym tablecie. Sprawdź najlepsze oferty!– Lepiej mieć niewielki wpływ niż żaden, dlatego trzeba pozostać w kontakcie – powtarza swoim współpracownikom kanclerz Angela Merkel, stopując tych, którzy chcieliby w bardziej zdecydowany sposób wypowiadać się o rządzie PiS. Dokończenie pojednania z Polską było jednym z niewielu celów w polityce zagranicznej Angeli Merkel. To na jej polecenie w umowie koalicyjnej CDU/CSU z SPD w 2013 roku zrównano relacje z Polską na poziomie relacji z Francją.Zapis został przeniesiony do nowej umowy koalicyjnej. Ale tym razem wywołał kontrowersje w niemieckich mediach, które przypomniały zmiany jakie przeprowadził PiS w mediach publicznych i sądownictwie.Podtrzymania dobrych relacji z Polską chce także prezydent Frank-Walter Steinmeier, który we wtorek i środę wraz z małżonką odwiedza Warszawę. Jednak niemiecka polityka stoi przed zmianą pokoleniową. Merkel, Steinmeier, Schaeuble (przewodniczący Bundestagu) należą do pokolenia, które mogło wytrzymać wiele krytyki ze strony sąsiada, z uwagi na niemieckie zbrodnie w Polsce w czasie II wojny światowej, ale oni powoli przechodzą do historii. Ich następcy bardziej patrzą na dane gospodarcze niż konsekwencje 1 września 1939 roku.– Polska ma pozytywny bilans handlowy z Niemcami – mówi „Newsweekowi” niemiecki dyplomacja i brzmi jakby deklamował zdanie Donalda Trumpa, który w sposób biznesowy podchodzi do partnerów na arenie międzynarodowej. – Niemieckie firmy, które działają w Polsce, tworzą tysiące miejsc pracy i inwestują na miejscu – dodaje.W sprawie niemiecko-rosyjskiego Gazociągu Północnego Nord Stream II Niemcy nie zamierzają w obecnej sytuacji przejmować się protestami płynącymi z Warszawy. – Dyskusja w Polsce na ten temat jest ideologizowana. Warszawie bardziej chodzi w tej sprawie o interesy ekonomiczne niż polityczne – mówi nam dyplomata z Berlina. To pokazuje, że moralny szantaż ze strony Polski już na nikim w Niemczech nie robi wrażenia. A pozycja Polski w UE jest na tyle słaba, że Niemcy mają pewność, że rząd w Warszawie nie będzie w stanie stworzyć koalicji, która zablokowałaby „ekonomiczny” projekt z Rosjanami.Wszystko to ma przełożenie na negocjacje nad unijnym budżetem na latach 2021-2027. Mateusz Morawiecki i Jacek Czaputowicz wiedzą, że mogą powstrzymać katastrofę tylko wtedy, gdy zdobędą poparcie Berlina. Wciąż na nie liczą, słyszymy w polskim MSZ. Niemcy go nie wykluczają, ale chcą usłyszeć od swoich polskich partnerów szczerą odpowiedź na pytanie: „Dokąd zmierza Polska?”.Czytaj online najnowsze wydania „Newsweek Polska”, „Newsweek Historia” oraz wybór tekstów z wydania amerykańskiego!