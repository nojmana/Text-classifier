Zderzenie autobusu z dziećmi z ciężarówką w miejscowości Stodoły na drodze krajowej nr 74 w Świętokrzyskiem pomiędzy Opatowem a Annopolem. Droga przez kilka godzin była zablokowana. Informację dostaliśmy na Gorącą Linię RMF FM. Ze wstępnych informacji policji wynika, że ciężarówka z niewiadomych przyczyn zjechała na przeciwległy pas ruchu i czołowo zderzyła się z autokarem. W ciężarówce, która zderzyła się autobusem przewożącym dzieci, opony miały nadmiernie zużyty bieżnik - stwierdzili obecni na miejscu funkcjonariusze Głównej Inspekcji Transportu Drogowego. Inspektorzy GITD przeanalizują zapisy z tachografu - czas pracy i prędkość dwóch pojazdów.  Najbardziej poszkodowany jest kierowca autobusu. Został zabrany do szpitala śmigłowcem Lotniczego Pogotowia Ratunkowego.  Autobusem podróżowało 24 uczniów. Wyszli z pojazdu o własnych siłach, część z nich ma lekkie obrażenia. Dzieci przewieziono do pobliskiej szkoły. Czworo trafiło później do szpitala na badania.(az)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.