Pierwszy wypadek wydarzył się przed godz. 18 na jezdni w kierunku Warszawy, między węzłami Wartkowice i Emilia. Auta zapaliły się na 334. kilometrze autostrady. Jeden z tirów przewoził samochody.- Ze wstępnych ustaleń wynika, że jedna z ciężarówek stała na pasie awaryjnym, a druga otarła się o nią podczas wymijania - mówi Wirtualnej Polsce nadkom. Adam Kolasa z łódzkiej policji.St. kpt. Jędrzej Pawlak, oficer prasowy straży pożarnej w Łodzi dodaje, że dwie osoby zostały ranne. Na miejsce skierowano 13 zastępów strażaków.Po wypadku wytyczono objazd z węzła Wartkowice drogą wojewódzką nr 703 i dalej krajową "72".Drugi wypadek wydarzył się na 317. kilometrze autostrady ok. godz 19. Również na jezdni w stronę Warszawy auto dostawcze uderzyło tam w tył samochodowej lawety. - W wyniku zderzenia zginęła jedna osoba - mówi nadkom. Kolasa.Utrudnienia w obu miejscach potrwają co najmniej do północy.Masz newsa, zdjęcie lub film? Prześlij nam przez dziejesie.wp.pl