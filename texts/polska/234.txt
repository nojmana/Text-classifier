Logo sieci sklepów w tęczowych barwach - tak Empik przyłącza się do obchodów Tygodnia Równości i parady, która przejdzie ulicami Warszawy w sobotę po południu. - Nie kupię u was już ani jednej książki - piszą internauci na profilu sklepu.Promując Tydzień Równości Empik dołącza m.in. do Google'a, który po wpisaniu w wyszukiwarkę hasła Parada Równości zmienia barwy na tęczowe, czy Netflixa, który aktywnie włącza się w obchody promując swój serial i rozdając kolorowe farby.Nowe logo Empik opublikował na Facebooku. "Chcemy podkreślić, że jako Empik szanujemy i wspieramy inicjatywy na rzecz równości" - napisali przedstawiciele sklepu. Czytaj też: Empik.com uruchomi nową odsłonę serwisu. Stawia na omnichannel Pod zdjęciem natychmiast rozwinęła się burzliwa dyskusja. Pojawiło się przeszło 500 komentarzy."Brawo Empik" - pisali internauci. "Szanuję,  mocny ruch marketingowy" - podkreślił jeden z nich.Mocne opowiedzenie się po jednej ze stron światopoglądowego dyskursu zawsze jest dla marki ryzykowne. Obok komentarzy popierających akcję, pojawiły się również mocno krytyczne. Wiele z nich nie nadaje się w ogóle do przytoczenia. Sieć na bieżąco reaguje na komentarze. Przedstawiciele sklepu postanowili usunąć te zbyt agresywne."Słuchajcie,  jest dość późno i trochę męczące jest czytanie o tej godzinie takich  brzydkich komentarzy, dlatego prosimy Was bardzo o kulturalną dyskusję.  Wszelkie wpisy zawierające przekleństwa i obrażające inne osoby będą  kasowane" - napisano w nocy z piątku na sobotę na profilu Empiku.Przypomnijmy, że Parada Równości przejdzie ulicami Warszawy o godz. 15. Marsz rozpocznie się przy Rondzie ONZ. Uczestnicy przejdą ulicą Świętokrzyską, po czym zakręcą w ulicę Marszałkowską, a następnie w Aleje Jerozolimskie. Przy Dworcu Centralnym Parada skręci w aleję Jana Pawła II, następnie w Aleję Solidarności i przy placu Bankowym wróci znów na ulicę Marszałkowską.Czytaj też: Empik otworzy trzy sklepy FutureStore do końca roku