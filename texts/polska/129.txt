"Poznaniu, Poznaniu... Bo gorzej będzie na sądzie Bożym z tobą, niż z Sodomą" - napisał niedawno ks. Daniel Wachowiak na Twitterze, komentując w ten sposób zapowiedzi uruchomienia w Poznaniu całodobowego gabinetu ginekologicznego. Ksiądz zachęcał do tego, by w zbliżających się wyborach nie głosować na prezydenta Jaśkowiaka."Głosując na kandydata reprezentującego inne wartości, a tym bardziej stojące w sprzeczności z chrześcijańskim systemem wartości, człowiek wierzący wchodziłby w konflikt z właściwie uformowanym sumieniem i zaprzeczałby w pewnym stopniu tożsamości swojej wiary" - tłumaczył.Wczoraj w sieci pojawił się kolejny ostry wpis duchownego. "Coraz bardziej pewni siebie są "antykatolicy". Myślą, że są kreatorami "nowego ładu" w świecie, a tymczasem są jego ofiarami, pożytecznymi idiotami, którzy nie chcą widzieć, że powstająca quasi-ateistyczna religia pożre ich i wypluje" - pisze.Ksiądz Daniel Wachowiak w swoich wpisach na Twitterze nie ukrywa swojego poparcia dla Marszu dla Życia i Rodziny, który dziś przechodził ulicami wielu polskich miast. Swój wpis zamieścił z kolei wczoraj, kiedy to w Warszawie odbywała się Parada Równości.Chcesz być na bieżąco z najważniejszymi informacjami dnia? Polub Onet Wiadomości na Facebooku!(JaS)