Tłumy fanów i oczywiście najbliżsi przywitali w marinie w Kamieniu Pomorskim Szymona Kuczyńskiego, polskiego żeglarza, który samotnie, nie zawijając do portu i w najmniejszym jachcie opłynął glob. – Moje marzenia się spełniły – twierdził w rozmowie z naszym reporterem tuż po przybiciu do kamieńskiego portu. Najpiękniejszy moment? – Spotkanie z orkami. To było niesamowite – stwierdził.We dwójkę ruszyli w rejs dookoła świata, wrócili 
w czwórkę. "Jestem bankrutem, ale szczęśliwym"
                            Przez cztery lata...
                        
                            czytaj dalej »

Pytany o inspirację dla podróży tłumaczył, że "może to coś od rodziców, a może to książki, które przeczytałem w młodości i jakoś mnie tam napędzają. Mam problem z tym, żeby siedzieć za długo na tyłku i nic nie robić; wolę aktywny tryb życia".Przed zejściem na ląd nie mógł się doczekać normalnego prysznica, bo "na łódce nie ma normalnej toalety, człowiek myje się w wiaderku. Teraz zrealizuję ten plan, jestem dosłownie 20 metrów od prysznica". Nie tylko za tym tęsknił. - Spotkanie znajomych twarzy i dobre jedzenie, które mam nadzieję czeka tam na mnie na lądzie, dodatkowo poprawiają humor i tak już doskonały – komentował tuż przed zakończeniem rejsu.Kuczyński rozpoczął swoją eskapadę 19 sierpnia 2017 roku w Plymouth w południowej Wielkiej Brytanii. W październiku minął Przylądek Dobrej Nadziei, w grudniu Leeuwin, a 4 lutego Horn. 17 maja wrócił z powrotem do Plymouth.Jak zapewnił, w trakcie rejsu nie cierpiał na samotność, zwracając uwagę, że to jednak bardzo indywidualna sprawa. – Ja nigdy nie miałem kłopotów z samotnością. Zakładam, że to stan przejściowy i wykorzystuję to maksymalnie – zaznaczył.Jak przyznał, na trasie zdarzały mu się momenty kryzysowe – często pogoda go nie rozpieszczała, sprzęt psuł się kilka razy. Miał między innymi problemy z masztem, ale udało mu się go zabezpieczyć przed złamaniem.Wspomniał też, że w trakcie podróży zastanawiał się już nad przyszłymi projektami, ale odmówił ujawnienia szczegółów.- Rejs Szymona Kuczyńskiego to jeden z największych wyczynów w historii żeglarstwa. Opłynięcie globu w rejsie non stop na tak małym jachcie stawia go w gronie najwybitniejszych współczesnych żeglarzy - podkreślił redaktor naczelny miesięcznika "Żagle" Waldemar Heflich.Zaznaczył też, że jest drugim polskim żeglarzem, który ma w dorobku dwa samotne rejsy dookoła świata (w latach 2014-2016 z zawijaniem do portów trasą pasatową przez Atlantyk, Kanał Panamski, oceany Spokojny oraz Indyjski i dookoła Przylądka Dobrej Nadziei). Przed nim był tylko Krzysztof Baranowski (Polonez i Lady B.).Natomiast w samotnym rejsie bez zawijania do portów Kuczyński jest trzecim Polakiem po Henryku Jaskule i Tomaszu Lewandowskim.Atlantic Puffin to najmniejszy jacht, który opłynął świat w rejsie non stop wokół Wielkich Przylądków. Jednostka została wyprodukowana w stoczni Northman z mazurskiego Węgorzewa.Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na Kontakt24@tvn.pl.2018-06-11 14:19Notowania z tvn24bis.plCopyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione