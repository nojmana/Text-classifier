Polska branża motoryzacyjna jest obecnie zadłużona na ponad 721,1 mln zł. Największe długi mają podmioty zajmujące się sprzedażą pojazdów i części (462,3 mln zł), a najmniejsze sektor produkcji (34,8 mln zł). Z najnowszych danych KRD wynika, że najbardziej zadłużeni są przedsiębiorcy z Mazowsza, Śląska i Wielkopolski.W województwie śląskim ich zobowiązania wynoszą 130,492 mln zł, w mazowieckim – 121 mln zł, a w wielkopolskim – 77 mln zł. Jeśli chodzi o liczbę dłużników, te trzy województwa plasują się w podobnej kolejności: w mazowieckim jest ich 3,9 tys., w śląskim 2,9 tys. a w wielkopolskim 2,2 tys.Według prezesa KRD Adama Łąckiego tak duże zadłużenie branży motoryzacyjnej to z jednej strony efekt problemów wynikających z obsługi kredytów, pożyczek i leasingów, a z drugiej – problemów kontrahentów, z którymi branża współpracuje. "Długi wobec sektora finansowego (firmy windykacyjne, banki i firmy leasingowe) wynoszą już 66 proc. całkowitego zadłużenia branży. Na liście pozostałych wierzycieli znajdują się ubezpieczyciele, handlowcy i inni producenci" – wyjaśnił cytowany w raporcie Łącki.Dodał, że wiele firm ryzykuje na własne życzenie, podpisując umowy z kontrahentami, o których nic nie wie.Poważnym problemem w motoryzacji jest też egzekwowanie pieniędzy za towary i usługi - wskazał KRD w raporcie. Jak wyliczono, firmy motoryzacyjne mają do odzyskania ponad 150 mln zł. O zwrot pieniędzy muszą się upominać przede wszystkim u przedstawicieli branży handlowej (31,93 mln zł), transportowej (28,23 mln zł), budowlanej (22,13 mln) czy przemysłowej (20,10 mln.). Prawie 30 mln zł są im winni koledzy po fachu.Najwięcej należności do wyegzekwowania mają firmy motoryzacyjne na Mazowszu, Śląsku i w Wielkopolsce. Na Śląsku wynoszą one 130,492 mln zł, na Mazowszu – 121 mln zł, w Wielkopolsce – 77 mln zł - wylicza KRD.Jak podkreślono w raporcie, polska branża motoryzacyjna odpowiada za ok. 8 proc. PKB i stanowi 13 proc. całkowitego eksportu kraju. Według raportu KPMG, daje zatrudnienie blisko 1,1 mln osób.Raport "Napędzana przez eksport, hamowana przez długi – czyli sytuacja finansowa w branży motoryzacyjnej" powstał w oparciu o dane KRD z maja 2018 r. i zawiera informacje dotyczące zadłużenia firm motoryzacyjnych w Polsce oraz informacje o głównych kategoriach wierzycieli przedsiębiorstw motoryzacyjnych.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs