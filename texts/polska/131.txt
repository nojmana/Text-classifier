07.06.2018Dowód (nie) osobistyCzy stosowanie się do obowiązujących przepisów sprawia, że obywatel może czuć się bezpiecznie? Jak pokazuje przypadek Michała Ciruka – nie! Mimo, że zgodnie z ustawą zastrzegł dowód w Urzędzie Miejskim dziś musi zmagać się z kredytami, które oszust wziął na jego dane.Michał Ciruk jest białostockim raperem. Pewnego dnia wracając wieczorem do domu zgubił portfel.- Już będąc na swoim osiedlu, gdy szukałem kluczy zorientowałem się, że tego portfela nie mam. Wróciłem się, zacząłem szukać, świecić telefonem, ale bezskutecznie – opowiada Michał Ciruk.W portfelu znajdował się między innymi dowód osobisty. Białostoczanin postanowił niemal natychmiast, zgodnie z obowiązującą ustawą, zastrzec dokument w urzędzie.- Dowód oczywiście zablokowałem, w Urzędzie Miejskim złożyłem podanie o nowy dowód, także myślałem, że wszystkie formalności są już za mną – opowiada Ciruk.Niestety, już po kilku dniach okazało się, że zastrzeżenie dowodu nie uchroniło Michała Ciruka od przykrych konsekwencji. Na jego adres zamieszkania zaczęły przychodzić wezwania do zapłaty. Od banków, firm windykacyjnych, sieci telefonicznych- ktoś zaczął wykorzystywać dane białostoczanina do wyłudzania pieniędzy. Sprawa została zgłoszona na policję.- Przestępca posłużył się danymi osoby zgłaszającej no i wykorzystał te dane, żeby zaciągać kredyty – mówi Tomasz Kupa z Białostockiej Policji.Zgłoszenie sprawy do organów ścigania nie zatrzymało lawiny negatywnych wydarzeń. Co więcej, do grona instytucji próbujących ściągnąć wierzytelności od Ciruka dołączył komornik, działający na podstawie wyroku E- Sądu z Lublina. Ten wydał wyrok, pomimo tego, że dowód był zastrzeżony.- E – Sąd sprawdza jedynie imię, nazwisko i PESEL i na podstawie tych danych wydaje nakaz zapłaty . Nie sprawdza numeru dowodu osobistego, ponieważ w czasie życia osoba może mieć wiele dowodów osobistych – mówi Piotr Telusiewicz prezes E- Sądu z Lublina.Jak to możliwe, że oszust mógł posłużyć się danymi Michała Ciruka mimo, że dowód został zastrzeżony? Jedynym obowiązkiem obywatela jest zgłoszenie sprawy w Urzędzie Miasta. Okazuje się, że dla pełnego bezpieczeństwa należy to również zrobić w banku. Instytucje finansowe nie mają bowiem dostępu do bazy państwowej. Nie ma jednego, połączonego systemu, do którego trafiałaby informacja o zastrzeżeniu dowodu.- Żebyśmy mogli przekazać informacje o zastrzeżeniu takiego dowodu do innych instytucji potrzebny byłby ogólnopolski system przygotowany przez odpowiednie ministerstwo. A takiego na dzień dzisiejszy nie ma – mówi Urszula Boublej z Urzędu Miasta w Białymstoku.Dziś Michał Ciruk udowadniania, że to nie on wziął kredyty, których łączna wartość wynosi ponad 40 tysięcy złotych. Jest muzykiem, postanowił więc nagrać utwór o koszmarze który przechodzi. Jego premiera już w najbliższą niedzielę w naszym programie! Więcej już w najbliższą niedzielę o 19:30 w reportażu Magdaleny Gębickiej.Informacja o przetwarzanych danych osobowych

Nasz serwis wykorzystuje pliki cookies (pol.: ciasteczka). Korzystając ze stron internetowych Telewizji  Polsat wyrażasz zgodę na wykorzystanie przez nas plików cookies w celu zapewnienia Ci wygody podczas przeglądania zawartości naszych serwisów. Polityka cookies 