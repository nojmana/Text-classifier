Słowo "blockchain" odmienia się dziś przez wszystkie przypadki. Jest ono na ustach nie tylko informatyków, biznesmenów czy ekonomistów, ale również osób dotychczas niezwiązanych z nowymi technologiami i FinTechem. Można nawet powiedzieć, że blockchain staje się powoli częścią kultury masowej.W tym miejscu warto – pół żartem, pół serio – przywołać popularny ostatnio track hip-hopowy pt. "Kryptowaluty". Wraz z rozwojem technologii blockchain jesteśmy świadkami wyraźnej zmiany – nie tylko gospodarczej, lecz również społecznej.Dalszy kierunek tej zmiany wyznaczy skala implementacji blockchaina we wszystkich tradycyjnych sektorach gospodarki.Wśród szerokich zastosowań technologii blockchain, zdecydowanie jednymi z fundamentalnych są rozwiązania blockchainowe dla FinTechu i sektora finansowego. Potencjał blockchaina na zrewolucjonizowanie współczesnej bankowości wynika z dwóch podstawowych czynników: po pierwsze z historii blockchaina, a po drugie ze wzrastającego popytu na infrastrukturę umożliwiającą swobodny przepływ kapitału pomiędzy instytucjami międzynarodowych rynków finansowych. Gdy w 2008 r. pierwszy blockchain został opracowany przez grupę rozpoznawaną pod pseudonimem Satoshi Nakamoto, jego pierwszorzędnym zastosowaniem było stworzenie Bitcoina – najpopularniejszej obecnie kryptowaluty. Entuzjaści FinTechu od razu dostrzegli w nim szansę na dezintermediację narzędzi do przesyłania pieniędzy między osobami i przedsiębiorstwami.Równocześnie można było jednak zauważyć, że wielki potencjał kryptowalut ograniczają nie technologie, lecz same rozwiązania finansowe i ekonomiczne. Od samego początku funkcjonowania walut cyfrowych istnieje problem ich bardzo wysokich wahań; w przypadku Bitcoina czy Ethereum – najpopularniejszych zatem kryptowalut – często przekraczają one ± 10 proc. w skali dziennej. Tak wysoki współczynnik zmienności mocno ograniczał szanse na szeroką implementację technologii Blockchain w sektorze finansowym.Wszystko to może się jednak zmienić za sprawą zastosowań blockchaina w bankowości centralnej (ang. Central Bank Coin). Idea stabilnych kryptowalut przybliża nas do gruntownej aplikacji blockchaina w tradycyjnych operacjach bankowych. Rozwiązanie stabilizacji kursu walut cyfrowych łączy ze sobą najlepsze cechy tradycyjnych rynków finansowch oraz potencjału, jaki wnosi dezintermediacja przepływu kapitału. Z jednej strony stabilne kryptowaluty gwarantowałyby wysokie poziomy przewidywalności w transakcjach i handlu, tak jak jest to obecnie w zrównoważonych gospodarkach z niskimi stopami inflacji. Z drugiej zaś implementacja blockchaina pozwoliłaby na większą transparentność przepływu kapitału, a co za tym idzie – większe bezpieczeństwo i zaufanie uczestników światowego rynku finansowego. Doskonałym przykładem takiego rozwiązania jest węgierski projekt Augmint, który w oparciu o protokół Ethereum tworzy walutę cyfrową indeksowaną (ang. pegged) z euro.Potencjał blockchaina nie ogranicza się jednak do samej bankowości. Wielka szansa na implementację technologii blockchain drzemie w idei inteligentnych miast oraz w zarządzaniu smart cities. Wynika to z potrzeby zarazem wydajnego, jak i transparentnego przepływu informacji pomiędzy instytucjami publicznymi a obywatelami. Doświadczenie najnowocześniejszych metropolii świata również udowadnia wielowymiarowość zastosowań blockchaina w wymianie danych oraz procesie zarządzania. Przykładem tego może być Dubaj, którego rząd powołał instytucję Smart Government Dubai. Jego przewodniczący, dr Soahil Munir, planuje wdrożenie blockchaina do zarządzania miastem już w 2020 r. Podobne plany mają Nowy Jork czy Singapur. W kwestii cyfryzacji polskiego sektora publicznego liderem innowacyjności staje się Gdynia - jej władze jako pierwsze w Polsce zamierzają implementować technologię blockchain do zarządzania procesami urbanistycznymi oraz administracyjnymi.Technologia blockchain ma również szereg zastosowań w kulturze. Udowadnia to platforma Opus, która latem będzie miała swoją premierę, wykorzystując w rewolucyjny sposób protokół IPFS do zapisu i udostępniania muzyki. Będzie to narzędzie zbliżone do produktów takich jak Spotify czy Apple Music, jednak dzięki blockchainowi i swojej zdecentralizowanej naturze pozwoli twórcom zachowywać większą część przychodów, jakie generuje ich działalność artystyczna.Założyciel Opusa, Mateusz Mach, tłumaczy: "blockchain niesie szereg zastosowań dla każdej grupy zawodowej. Choć działam biznesowo, to również moją ogromną pasją jest hip-hop. Od wielu lat obserwuję polską i światową scenę muzyczną. Przykro mi, że artyści często są uzależnieni od twardych realiów rynku wytwórni muzycznych. Wraz z Opusem chcemy to zmienić, wykorzystując technologię, która jako jedyna daje transparentność i wydajność, a jednocześnie zapewnia równe traktowanie wszystkich podmiotów rynku muzycznego".Mateusz tłumaczy dalej, że implementacja technologii blockchain wiąże się również ze zmianą jej odbioru przez ogół społeczeństwa. "Blockchain stwarza wielkie szanse, które chcemy pokazać masowemu odbiorcy szczególnie w Polsce."W związku z tym Mateusz postanowił zorganizować – wraz z byłą Minister Cyfryzacji RP, Anną Streżyńską – konferencję Blockchain NeXt. Odbywa się ona 21 czerwca 2018 r. na PGE Narodowym w Warszawie. Celem tego całodniowego wydarzenia jest pokazanie, że Blockchain to nie tylko kryptowaluty. Wręcz przeciwnie – jest to rewolucja, która już teraz ułatwia przepływ wiedzy i kapitału we wszystkich sektorach gospodarki. Z tego powodu Blockchain NeXt łączy przedstawicieli start-upów blockchainowych z całego świata, fundusze VC, syndykaty inwestorów blockchainowych, a także instytucje publiczne i duże przedsiębiorstwa z tradycyjnych gałęzi gospodarki. Organizatorzy spodziewają się ośmiuset gości – będzie to tym samym największe wydarzenie o technologii blockchain w regionie Europy Środkowo-Wschodniej.Blockchain NeXt to z pewnością idealna okazja, żeby podpatrzeć, jak technologię blockchain rozwijają inne kraje. Wydarzenie jest objęte m.in. patronatem Ambasad Szwajcarii i Estonii. Przypomnijmy, że Estonia jest jednym z najbardziej zaawansowanych technologicznie krajów w Europie, a wraz z potencjałem swoich systemów eRezydencji oraz cyfrowej administracji publicznej może szybko stać się liderem światowego sektora blockchain. Z drugiej strony Szwajcaria stanowi najbardziej przyjazny na świecie ekosystem biznesowy i legislacyjny dla start-upów rozwijających technologię blockchain. "Blockchain NeXt przybliża rewolucję, która wyznaczy przyszłość nowoczesnej gospodarki" – tłumaczą organizatorzy i zapraszają na wydarzenie.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs