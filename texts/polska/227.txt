Piotr Woźny, były wiceminister przedsiębiorczości odpowiedzialny za walkę ze smogiem, został wiceprezesem państwowego funduszu - wynika z informacji portalu WysokieNapiecie.pl. Będzie odpowiedzialny za program termomodernizacji o budżecie 103 mld zł.Piotr Woźny od czerwca jest wiceprezesem Narodowego Funduszu Ochrony Środowiska i Gospodarki Wodnej. Informację tę potwierdzili telefonicznie portalowi WysokieNapiecie.pl rzecznicy Ministerstwa Środowiska i NFOŚiGW.Informacja nie pojawiła się na stronie internetowej instytucji, ale w najbliższych dniach ma to zostać  uaktualnione. Jednocześnie Woźny zniknął z kierownictwa Ministerstwa Przedsiębiorczości i Technologii.  Według informacji portalu, Piotr Woźny nadal będzie pełnomocnikiem rządu ds. koordynacji Programu Czyste Powietrze, ale w czwartek na konferencji prasowej rzeczniczka rządu Joanna Kopcińska przedstawiła go już jako zastępcę prezesa NFOŚiGW.W funduszu zajmie się praktyczną realizacją programu o gigantycznym budżecie. Jak ostatecznie będzie wyglądał? To nie zostało jeszcze ujawnione. Nie ma daty naboru wniosków ani szczegółów, kto może skorzystać z pomocy.To, że program będzie, jest przesądzone. Jego uruchomienie zapowiedział wczoraj sam premier Mateusz Morawiecki. - To wielki program poprawy substancji mieszkaniowej i jakości powietrza. Państwo musi tutaj działać i działa. Mówiłem już o tym w exposé - podkreślił premier.- Na ten cel zostaną uruchomione ogromne środki zarówno w postaci różnego rodzaju ulg, jak również dotacji bezpośrednich dla osób, których nie stać na samodzielną termomodernizację swoich budynków jednorodzinnych czy wielorodzinnych - przekonywał Morawiecki. Zapowiedział, że rząd przeznaczy 130 mld zł.Masz newsa, zdjęcie lub filmik? Prześlij nam przez dziejesie.wp.pl