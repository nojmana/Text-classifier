Obcięli mu włosy, bili i polewali gorącą wodą. Ale bestiom wciąż było mało. Gasili na nim papierosy, zmusili do zażywania narkotyków i brutalnie zgwałcili. Takie piekło na ziemi zgotował Adamowi C. ze Słupska (23 l.) jego współlokator z kolegami. W środę Sąd Okręgowy w Koszalinie wydał w tej bulwersującej sprawie wyrok. Zwyrodnialcy zostali skazani na: 12, 7 i 5 i pół roku więzienia.- Trzej oskarżeni zostali skazani na kary dwunastu, siedmiu i pięciu lat pozbawienia wolności za zgwałcenie. Dodatkowo jednego z nich sąd skazał na pół roku za posiadanie narkotyków - powiedział w rozmowie z Fakt24.pl sędzia Sławomir Przykucki, rzecznik Sądu Okręgowego w Koszalinie. - Ponadto, sąd orzekł również dziesięcioletni zakaz kontaktowania się z pokrzywdzonym oraz nawiązkę na jego rzecz w wysokości dziesięciu, ośmiu i pięciu tysięcy złotych od oskarżonych.Dramat Adama C. rozegrał się w grudniu 2016 roku. Młody mężczyzna przyjechał do Koszalina ze Słupska za pracą. Nie stać go było na mieszkanie, więc zamieszkał na stancji razem ze swoim kolegą z pracy.Po kilku tygodniach okazało się, że to był błąd, bo jego współlokator okazał się bestią w ludzkiej skórze. Feralnego dnia Adam C. wrócił z pracy. Zastał w wynajmowanym mieszkaniu bawiących się mężczyzn. Poprosił ich, aby przenieśli się gdzieś indziej. I wtedy zaczął się koszmar...Z nieoficjalnych informacji, do których udało nam się dotrzeć wynika, że pijani i będący prawdopodobnie pod wpływem narkotyków zwyrodnialcy okrutnie wyżywali się na bezbronnym chłopaku. Próbował się bronić, ale przykładali mu do szyi nóż i grozili śmiercią. Zwyrodnialcy wyzywali mężczyznę, obcięli mu włosy, przypalali papierosami twarz i całe ciało, polewali wrzątkiem, bili i molestowali seksualnie.Swoją ofiarę wypuścili dopiero po dwóch dniach. Tortury okazały się tak okrutne, że pokrzywdzony mężczyzna - co stwierdzili psychiatrzy - doznał głębokiej traumy. Adam C. dopiero dwa tygodnie po wszystkim odważył się iść na policję.– Czyny, jakich dopuścili się oskarżeni wobec ofiary były tak drastyczne, że zostały przez nas zakwalifikowane jako zbrodnia – powiedział nam rzecznik prokuratury w Koszalinie Ryszard Gąsiorowski.Rozprawa przed sądem w Koszalinie toczyła się za zamkniętymi drzwiami. Wyrok nie jest prawomocny.Przełom? Ojciec Stachowiaka: Igor został uduszony! Zamordowali nianię i spalili jej ciało. „Potwory! Bóg wam tego nie wybaczy”