Naukowcy ze Szkoły Medycznej na Uniwersytecie Waszyngtońskim w Seattle dysponują technologiami, które niedługo nie do poznania na lepsze odmienią problemy z przeszczepami narządów wewnętrznych u ludzi. Opracowali oni specjalne nano-roboty, które są zdolne do produkowania na masową skalę narządów wewnętrznych z pomocą komórek macierzystych pacjentów.Na razie roboty specjalizują się w tworzeniu organoidów, czyli miniaturowych wersji ludzkich organów przeznaczonych do badań klinicznych. W trakcie swojej pracy, roboty wprowadzają komórki macierzyste do płytek, które zawierają 384 mikrodołki, gdzie w ciągu 21 dni przekształcają się w mini-nerki. Do tej pory ten proces trwał znacznie dłużej i był często nieefektywny.Płytka z mikrodołkami zawierającymi organoidy nerkowe. Fot. Freedman Lab/UW Medicine.„Zazwyczaj samo ustawienie eksperymentu o takiej wartości wymagałoby od naukowca czuwania przez cały dzień, podczas gdy robot może to zrobić w ciągu 20 minut. Ponadto robot nie ulega zmęczeniu i nie popełnia błędów. Nie ma wątpliwości, że w powtarzających się i nużących zadaniach roboty są znacznie lepsze od ludzi” - powiedział Benjamin Freedman, autor badań.Naukowcy z ich robotów mogą przeprowadzać nieporównywalnie więcej testów na komórkach macierzystych, i to w krótszym czasie, niż miało to miejsce do tej pory.W przyszłości z pomocą nano-robotów medycyna będzie mogła wyeliminować tradycyjne przeszczepy. Urządzenia będą bezpośrednio wewnątrz naszych ciał produkować lub leczyć organy, dzięki będziemy mogli o wiele dłużej cieszyć się dobrym zdrowiem, a czas naszego życia zostanie wydłużony.Źródło: GeekWeek.pl/EurekAlert / Fot. PxHere/Freedman Lab/UW Medicine.