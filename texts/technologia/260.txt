Na brak możliwości płatności kartą i wypłacenia pieniędzy z bankomatów skarżą się posiadacze kart płatniczych Visa. Problemy mają nie tylko klienci w Polsce, ale na całym świecie. Operator potwierdza, że doszło do awarii systemu rozliczania płatności.Na razie nie wiadomo, jak duży jest zasięg awarii. Jak podaje BBC, problemy z płatnościami mają obywatele wielu krajów - m.in. Anglii i Irlandii. Visa na razie nie komentuje powodów awarii. Próbujemy ustalić przyczynę usterki i pracujemy tak szybko, jak to tylko możliwe, by rozwiązać problemy - powiedział przedstawiciel Visy w wywiadzie dla telewizji Sky News.Właściciele sklepów skarżą się, że przez awarię tracą zyski, a klienci - że nie mogą kupić niezbędnych produktów.W naszym kraju awarię sieci VISA potwierdziły RMF FM do tej pory banki ING, BZ WBK i PKO BP. Ten ostatni podkreśla, że w transakcjach internetowych korzysta z własnego systemu, klienci mogą też skorzystać z bankomatów największego polskiego banku. Problemy mogą za to wystąpić z płatnościami w sklepach."Aktualnie występują kłopoty z kartami - już nad tym pracujemy. Awarie mają to do siebie, że zazwyczaj zaskakują, nie mogliśmy tego przewidzieć i zapobiec wcześniej. Przepraszamy za utrudnienia" - można przeczytać w odpowiedzi banku ING na pytania klientów o problemach zadane na Facebooku. "Przyczyną kłopotów z płatnościami była awaria systemu Visa w Europie. Wszelkie nienależne obciążenia kart wynikające z niezrealizowanych transakcji będziemy usuwali automatycznie" - dodał w kolejnej odpowiedzi bank. Później na profilu pojawił się oficjalny komunikat.Sygnały o problemach dostaliśmy od Was na Gorącą Linię RMF FM. (nm)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.