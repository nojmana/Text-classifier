Plus wykorzystał wreszcie zgodę UKE na dopłaty do roamingu, którą uzyskał jako pierwszy z operatorów infrastrukturalnych. Od teraz klienci, którzy podpisują z operatorem nową umowę lub aneks do obecnej, będą dopłacać do usług na terenie Unii Europejskiej. Szkoda, że roam like at home umiera na naszych oczach.Operatorzy w wyniku zmian w prawie musieli przestać pobierać w ubiegłym roku dodatkowe opłaty za świadczenie usług w roamingu. Dotyczyło to telekomów infrastrukturalnych (Orange, Play, Plus, T-Mobile) jak i sieci typu MVNO (Premium Mobile, Mobile Vikings, Virgin Mobile itp.)Sieci nie tylko z dnia na dzień musiały pożegnać się z zarobkami z tytułu cennika roamingowego i dodatkowych pakietów, ale okazało się, że zasada roam like at home jest widocznym obciążeniem finansowym, co telekomy (ponownie: Orange, Play, Plus, T-Mobile) wykazały w swoich raportach kwartalnych.Przedstawiciele telekomów bili na alarm od samego początku. W naszym kraju ceny usług telekomunikacyjnych stoją na niskim poziomie w porównaniu do innych krajów Unii Europejskiej, a w dodatku nie jesteśmy atrakcyjnym turystycznie krajem. Sieci odbierają od zagranicznych partnerów mniej, niż muszą im płacić za swoich klientów podróżujących poza granice Polski.Klienci z Polski ochoczo przyjęli zmiany i pokochali roaming bez dodatkowych opłat. Nic dziwnego, że telekomy wystąpiły do Urzędu Komunikacji Elektronicznej o zgodę na wprowadzenie dopłat i to ponad te, które wynikały z zasad FUP (ang. fair usage policy – polityka uczciwego korzystania). Po sieciach Plus, Play i Orange, w tym miesiącu jako ostatni zgodę UKE uzyskał T-Mobile.Plus otrzymał zgodę jako pierwszy, ale nie skorzystał z niej od razu. Poczekał na ruch konkurencji. Play jako pierwszy wprowadził nowe zasady (tylko dla nowych abonentów), a Orange, będący prowodyrem zmian z tytułu roam like at home na rodzimym rynku, zaczął limitować usługi w roamingu klientom na kartę. T-Mobile jeszcze ze zgody nie skorzystał.Jak podaje serwis wirtualnemedia.pl, Plus wprowadził zasady dopłat bardziej rygorystyczne niż te obowiązujące do tej pory. Wcześniej dopłaty musieli uiszczać klienci, którzy korzystali z polskich kart SIM przede wszystkim poza granicami Polski. Badany był okres czterech miesięcy i analizowano, gdzie podczas niego karta była aktywna częściej – w kraju czy poza nim.Wśród osób, które zgodnie z duchem roam like at home podróżowały okazjonalnie, roaming nie podlegał dodatkowym opłatom. Wygląda na to, że tak pozostanie u klientów abonamentowych, aczkolwiek z pewnymi zmianami. Plus wprowadza nowe zasady dla nowych abonentów, a także dla osób przedłużających umowę w ofertach Plus Abonament, Plus Mix, Plus dla firm i Plush ABO.Plus od teraz będzie dodatkowo taryfikował osoby, które korzystają z polskich kart częściej i intensywniej poza krajem niż w kraju, a analizowany będzie 30-dniowy okres – czterokrotnie krótszy niż do tej pory. Ma to nie utrudnić życia klientom korzystającym z usług normalnie, a ukrócić proceder wywożenia poza granice Polskich kart SIM, które przynoszą operatorom jedynie straty.W przypadku usług prepaid Plus poszedł w dodatku drogą Orange’a. Klienci usług Plus na kartę, Plus internet na kartę i Plush na kartę mają do wyboru zaakceptować nowe stawki, przejść na abonament lub… zmienić operatora. Zostaje im do wykorzystania tylko pakiet 100 minut na połączenia, jeśli korzystają z nielimitowanych połączeń w kraju i pakiet 500 MB, jeśli wykupili w kraju pakiet.Plus nie jest jedyną siecią, która się rakiem wycofuje z roamingu bez dodatkowych opłat. Play już kilka miesięcy temu obciął klientom wielkość paczki roamingowej, a Orange w tym miesiącu zaczął pobierać dopłaty za roaming w ofertach prepaid. Nie wiemy jeszcze, jak zmodyfikuje swój cennik T-Mobile, ale trudno uwierzyć, by jedna sieć się z tego trendu wyłamała.Ogromna szkoda, że z nowymi udogodnieniami w pełnym wymiarze nacieszyliśmy się niecały rok. I niewykluczone, że to nie koniec zmian na gorsze. Lipiec i sierpień są dla najbardziej bolesnym okresem. Sobie i rodakom jednak życzę, by zasada roam like at home nie stała się w Polsce mimo wszystko w przyszłości parodią samej siebie z dziesiątkami kruczków i obostrzeń…Używamy informacji zapisanych za pomocą cookies i podobnych technologii m.in. w celach reklamowych i statystycznych oraz w celu dostosowania naszych serwisów do indywidualnych potrzeb użytkowników. Mogą też stosować je współpracujący z nami reklamodawcy, firmy badawcze oraz dostawcy aplikacji multimedialnych. W programie służącym do obsługi internetu można zmienić ustawienia dotyczące cookies.Korzystanie z naszych serwisów internetowych bez zmiany ustawień dotyczących cookies oznacza, że będą one zapisane w pamięci urządzenia.
Wyrażam zgodę na przetwarzanie danych osobowych na zasadach określonych w polityce prywatności, Jeśli nie wyrażasz zgody na wykorzystywanie cookies we wskazanych w niej celach, w tym do profilowania, prosimy o wyłącznie cookies w przeglądarce lub opuszczenie serwisu. więcejZgodnie z wymogami prawnymi nałożonymi na nas przez Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE przyjęliśmy nową politykę prywatności, w której wyjaśniamy w jaki sposób zbieramy, przetwarzamy i chronimy wasze dane osobowe.Przypominamy ponadto, że dla prawidłowego działania serwisu używamy informacji zapisanych w plikach cookies, korzystamy z nich też do celów statystycznych i reklamowych - również tych profilujących użytkownika wedle jego zainteresowań.Używamy informacji zapisanych za pomocą plików cookies i podobnych technologii w celach technicznych, reklamowych, statystycznych oraz by dostosować Serwis do indywidualnych potrzeb Użytkowników. W ustawieniach przeglądarki internetowej można zmienić ustawienia dotyczące wszystkich powyższych plików cookies, choć serwis może bez nich nie działać poprawnie.Jeśli nie wyrażasz zgody na wykorzystywanie cookies we wskazanych powyżej celach, prosimy o zmianę ustawień w przeglądarce lub opuszczenie serwisu.