Projekt Earth BioGenome potrwa przynajmniej dekadę i jego realizacja pochłonie ok. 4,7 miliarda dolarów, ale w jego ramach mają w tym czasie zostać zarchiwizowane genomy wszystkich organizmów zbudowanych z komórek mających jądro zawierające materiał genetyczny i oddzielone błoną jądrową od cytoplazmy.Szacuje się, że zebrane dane zajmą ok. 200 petabajtów w wirtualnej przestrzeni globalnej sieci. Zadanie to nie będzie łatwe, ponieważ na naszej planecie żyje blisko 10 milionów takich istot.Realizacja projektu będzie więc przebiegała w kilku fazach, aby jak najszybciej zarchiwizować najbardziej cenne informacje. W pierwszej z nich biolodzy postarają się pobrać DNA od 9300 gatunków, przynajmniej po jednej z każdej rodziny eukariontów.W drugiej skupią się na organizmach, które znalazły się na skraju zagłady. Zamierzają pobrać DNA od 23 tysięcy gatunków. Tymczasem w trzeciej fazie zostaną już pobrane genomy od reszty organizmów eukariotycznych.Biolodzy chcą zarchiwizować genomy wszystkich organizmów żyjących na naszej planecie. Fot. PxHere.Projekt Earth BioGenome jest współtworzony przez naukowców z Uniwersytetu Kalifornijskiego w Davis, Uniwersytetu Illinois w Urbanie i Champaign oraz Instytut Smithsona.Specjaliści szacują, że fundusze przeznaczone na kampanię archiwizacji genomów wszystkich organizmów żywych zwrócą się z ogromną nawiązką. W przypadku projektu Human Genome Project, czyli archiwizacji ludzkiego genomu, wydane pieniądze zwróciły się w stosunku 141 do 1, a to w wyniku szybszego opracowywania najróżniejszych o wiele skuteczniejszych leków i szczepionek.Jeśli chodzi o Earth BioGenome, biolodzy spodziewają się odkryć największe tajemnice ewolucji i przyspieszyć badania nad technologiami wykorzystywanymi w weterynarii czy rolnictwie.Źródło: GeekWeek.pl/Earth BioGenome / Fot. Earth BioGenome/PxHere