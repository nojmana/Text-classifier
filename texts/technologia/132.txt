Medycyna przyszłości / TranshumanizmChirurgia może wkrótce zostać zrewolucjonizowana dzięki technologii, która umożliwi chirurgom wykonywanie operacji za pomocą miniaturowych zdalnie sterowanych „skalpeli” wstrzykiwanych do organizmu.Naukowcy uważają, że metoda ta, jest bezpieczniejsza i mniej inwazyjna niż obecnie stosowana tradycyjna chirurgia. Co więcej, mogłaby znaleźć zastosowanie w leczeniu pacjentów z rakiem prostaty w ciągu zaledwie pięciu lat. W dalszej perspektywie technologia ta mogłaby zostać wykorzystana do wycinania innych nowotworów lub przeprowadzenia głębokich operacji mózgu – na przykład cięcie włókien w mózgu, które powodują ciężką epilepsję – twierdzą naukowcy.Technologia łączy w sobie skaner MRI oraz małą metalową kulkę o szerokości 1 mm. Kula jest wstrzykiwana do organizmu i kierowana w stronę guza za pomocą pola magnetycznego skanera. Następnie fale radiowe skanera nagrzewają ją i guz jest niszczony. Kulka może być również wyposażona w ostrza, aby pełniła funkcję miniaturowego skalpela. Technologia została już przetestowana pomyślnie na martwym mózgu świni i naukowcy są przekonani, że będzie działać na żywych ludziach. Zostaną teraz przeprowadzone dalsze badanie, aby upewnić się, że rzeczywiście tak jest.Jeśli się sprawdzi technologia ta mogłaby zastąpić wiele tradycyjnych operacji, które są drogie, inwazyjne i często ryzykowne, ponieważ wymagają otwarcia ludzkiego ciała. Operacje nowej generacji znacznie zmniejszyłyby ryzyko uszkodzenia obszarów otaczających operowaną część ciała. Kulką można dowolnie sterować i omijać szczególnie wrażliwe obszary, takie jak na przykład kora ruchowa mózgu, która jest związana z planowaniem, kontrolą i wykonywaniem ruchów.Eksperci w tej dziedzinie, którzy nie byli zaangażowani w badania, twierdzą, że nowa technologia może odmienić niektóre operacje. „Technologie te są niezwykle ekscytujące i mogą mieć zastosowanie jako minimalnie inwazyjne metody leczenia” – powiedział profesor Peter Jezzard z Uniwersytetu Oksfordzkiego. Profesor Ian Marshall, z Uniwersytetu w Edynburgu, powiedział: „To intrygująca koncepcja, która pewnego dnia pozwoli na precyzyjne dostarczanie leków, na przykład do guzów mózgu, a być może nawet umożliwi zdalnie sterowaną chirurgię mózgu”.Technologia ta może nie robi jeszcze takiego wrażenia, ale niewątpliwie jest to zalążek nanorobotyki, która w przyszłości będzie w sposób małoinwazyjny przeprowadzać skomplikowane operacje.Źródło informacji: inews.co.uk/news/health/revealed-a-new-technology-that-could-transform-the-way-cancer-and-brain-operations-are-done-2/ © Zawartość chroniona prawem autorskim. Wszelkie prawa zastrzeżone. Rozpowszechnianie artykułów tylko za zgodą autora.