Chociaż cała uwaga branżowych redakcji i fanów nowych technologii zwrócona jest aktualnie na stolicę Tajwanu z powodu odbywających się tam targów Computex 2018, to warto również śledzić doniesienia z innych zakątków globu. Wygląda bowiem na to, że jeden z gigantów na rynku pamięci komputerowych zmaga się obecnie nie tylko z oskarżeniami i dochodzeniami dotyczącymi zmowy cenowej, ale również niszczycielskimi siłami natury. W wschodniochińskim zakładzie SK Hynix wybuchł spory pożar, który widoczny jest z daleka od fabryki. Mimo iż akcja gaśnicza nadal trwa, a poziom strat nie jest jeszcze znany to tym razem nie powinniśmy spodziewać się negatywnych zmian w sklepowych cennikach.Chiński portal technologiczny MyDrivers donosi, że w miejscowości Wuxi mieszczącej się we wschodniej części Chin wybuchł spory pożar. Jest to nowina o tyle interesująca, że objął on fabrykę należącą do SK Hynix, czyli jednego z potentatów na rynku pamięci komputerowych. Chociaż zgodnie z dostępnymi informacjami i zdjęciami akcja gaśnicza nadal trwa, a poziom zniszczeń nie został jeszcze dokładnie określony to nie powinniśmy obawiać się podwyżek cen za moduły RAM czy dyski SSD. Do wydarzenia doszło bowiem nie na działającej już linii produkcyjnej, a dopiero w budowanym od 2017 roku sektorze.Warto odnotować, że powstająca linia produkcyjna na której pojawił się ogień to inwestycja, która pochłonęła około 8,6 miliarda dolarów i po skończeniu miała produkować do 200 tysięcy wafli krzemowych w 10-nanometrowym procesie technologicznym. Cóż, placówka w Wuxi nie ma szczęścia bowiem już w 2008 roku zmagała się z awariami zasilania, zaś w 2013 roku miały miejsce inne pożary. Spora ilość wafli została wtedy zniszczona, co odbiło się na portfelach konsumentów. Możemy się cieszyć co prawda, że teraz nie powinno być podwyżek cen, acz producent ma "powód" by ich nie obniżać. A jak wszyscy wiemy obecnie tanio wcale nie jest...PurePC.pl to serwis informacyjny o nowinkach technologicznych, testach sprzętu, porównaniach, telefonach, najgorętszych grach oraz polecanych zestawach komputerowych.Działamy nieprzerwanie od 2006 roku i wśród portali o tematyce IT jesteśmy jednym z liderów w branży, pozostając jednak w pełni medium niezależnym.