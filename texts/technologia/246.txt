REKLAMALiczba samochodów elektrycznych na świecie (w mln)źródło: Dziennik Gazeta PrawnaAzja już zdominowała rynek pojazdów elektrycznych, i to zarówno osobowych, jak i autobusów oraz aut dostawczych.REKLAMAW ciągu 12 lat liczba samochodów elektrycznych na świecie zwiększy się niemal 42-krotnie – prognozują autorzy najnowszego raportu Międzynarodowej Agencji Energetycznej (MEA). Obecnie jest to 3,1 mln pojazdów, z czego aż 39 proc. należy do Chińczyków, 24 proc. do Amerykanów, a trzecie miejsce w tej statystyce zajmują Japończycy z 6-proc. udziałem. Z ogromnym rynkiem wewnętrznym Chińczycy mają szansę stać się światowym hegemonem pośród producentów elektrycznych aut. W tym momencie niemal 40-proc. udział w rynku e-mobility przekłada się na 2,2 proc. całego chińskiego rynku pojazdów osobowych. Potencjał zatem jest duży i administracja Xi Jinpinga chce go wykorzystać.– Dużo innowacji rodzi się w rejonie pacyficznym i widać to na przykładzie elektromobilności. Chińczycy, Japończycy czy Koreańczycy z południa inwestują w e-mobility, dzięki czemu Azja będzie prymusem, jeśli chodzi o rozwój tego rynku – mówi Radosław Pyffel, polski przedstawiciel w radzie dyrektorów Azjatyckiego Banku Inwestycji Infrastrukturalnych, w którym podejmowane są prace nad stworzeniem strategii transportowej i nowoczesnych miast.Chińczycy już w tym momencie dysponują silnym zapleczem, jeśli chodzi o budowanie pojazdów napędzanych energią elektryczną. Największe koncerny motoryzacyjne Państwa Środka dorównują europejskim konkurentom. SAIC w 2017 r. sprzedał 6,93 mln samochodów, FAW Group – 2 mln, Geely – 1,25 mln, BAIC – ok. 1 mln (BAIC EC180 z wynikiem 72,1 tys. egzemplarzy zyskał miano najchętniej kupowanego elektryka na świecie), Dongfeng – 640 tys. czy BYD (jak pisaliśmy w DGP, może być zainteresowane kupnem Solarisa) – ok. 403 tys. Pod względem sprzedanych jednostek elektrycznych BYD przebił amerykańską Teslę. O chłonności chińskiego rynku świadczy też struktura sprzedażowa Volkswagena. Spośród 6,23 mln zbywanych pojazdów aż 3,18 mln trafiło na drogi w tym kraju.– Rządowe decyzje Państwa Środka są podejmowane w oparciu o analizy. To, że Chiny tak szybko rozwijają technologie e-mobility, jest właśnie dokładnie przemyślanym elementem szerszej strategii administracji. Ten rynek ma pociągnąć inne – dodaje Radosław Pyffel.Swoje plany wobec samochodów elektrycznych ma też Toyota, która do 2020 r. chce produkować 10 modeli samochodów elektrycznych. Japoński koncern zabezpiecza sobie dostęp do pokładów litu, niezbędnego do produkcji akumulatorów. W styczniu przejął 15 proc. udziałów w argentyńskiej fabryce litu od australijskiej firmy Orocobre za 224 mln dol. Koncern ma zamiar zwiększyć wydobycie ponad dwukrotnie do 42,5 tys. ton rocznie. Podobne ruchy wykonują Chińczycy, którzy kupują kopalnie w Australii, Chile i Argentynie i już dziś są niemal monopolistą, jeśli chodzi o produkcję ogniw. Rosnący popyt na lit prowadzi do ciągłych wzrostów cen tego pierwiastka. Według danych Urzędu Geologicznego USA cena w ostatnich latach podwoiła się: z 6,5 tys. dol. za tonę węglanu litu w 2015 r. do 14 tys. dol. w ub.r. Tak nagły wzrost cen wzbudził podejrzenia o spekulację. W lutym bank JP Morgan opublikował prognozę, że do 2021 r. cena spadnie do ok. 7 tys. dol. za tonę – po uruchomieniu nowych mocy produkcyjnych w Chile.Kluczowym czynnikiem, w rozwoju rynku aut elektrycznych są także ładowarki. Według wyliczeń MEA w 2017 r. na jeden samochód przypadało jedno prywatne stanowisko do ładowania aut osobowych. Ładowarek flotowych, do autobusów i większych pojazdów było ok. 366 tys., prawie wszystkie zlokalizowano w Chinach.W Polsce elektromobilność raczkuje. Według danych Polskiego Stowarzyszenia Paliw Alternatywnych mamy 2 tys. aut elektrycznych i hybrydowych z możliwością ładowania z gniazdka. – W pierwszym kwartale tego roku zarejestrowano 340 takich aut – mówi Maciej Mazur, prezes PSPA.Rząd od niemal dwóch lat głosi, że w elektromobilności staniemy się mocni. Padło hasło miliona elektryków, które będą jeździć po polskich drogach w 2025 r. Rząd liczy, że duża część z nich to będą samochody wyprodukowane w kraju. W tym celu cztery państwowe koncerny energetyczne – PGE Polska Grupa Energetyczna, Energa, Enea oraz Tauron Polska Energia – powołały spółkę ElectroMobility Poland, odpowiedzialną za wdrożenie do produkcji samochodu elektrycznego. Ale projekt łapie poślizg. Zapowiadano, że prototyp auta będzie gotowy w tym roku. Teraz planuje się, że w połowie 2019 r. – Spółka jest w fazie tworzenia zaplecza technicznego oraz zespołu, który będzie w stanie zbudować prototyp e-auta. Część inżynierów i konstruktorów, którzy w przeprowadzonym przez spółkę postępowaniu zgłosili się do współpracy, już pracuje nad koncepcją techniczną pojazdu – informuje Aleksandra Bałdys, rzeczniczka ElectroMobility Poland. Spółka chce być gotowa do rozpoczęcia seryjnej produkcji e-auta w 2022 r.Parlament przyjął zimą ustawę o elektromobilności, która m.in. przewiduje różne przywileje dla kierowców samochodów elektrycznych. Mają one móc wjeżdżać na buspasy i parkować za darmo w płatnych strefach. Przy zakupie nie trzeba będzie płacić akcyzy (ten zapis musi notyfikować Komisja Europejska).Wciąż niewielka liczba ładowarek i długi czas „tankowania” zmuszają także inne państwa do uruchamiania różnych zachęt. W USA kupujący e-auto może liczyć na 7,5 tys. dol. ulgi podatkowej, podobne zwolnienia funkcjonują w Chinach, Indiach, Szwecji, Norwegii, Korei Południowej i praktycznie we wszystkich innych krajach, gdzie sprzedaje się samochody elektryczne.>>> Polecamy: Zaprezentowano ultralekki samochód użytkowy polskiej konstrukcji  Heh(2018-06-06 10:18)
Zgłoś naruszenie
201Trzeba walczyć  , bo lepiej być w ogonie tej technologii niż w ogóle. Taki jest dzisiejszy świat. Aga(2018-06-06 13:59)
Zgłoś naruszenie
153U nas to nawet porządnej drogi nie potrafią wybudować, a co dopiero tworzyć samochody. Wczoraj znów wypadek na pseudo autostradzie pod Wrocławiem, która miała mieć trzy pasy a nawet awaryjnego nie posiada...  jkqqnwd(2018-06-06 16:10)
Zgłoś naruszenie
44Nie narzekaj, zobacz jak się wszystko w ostatnie 10-15 lat zmieniło. Jest tam wyraźnie zaznaczone, że droga autostradą nie jest i ma bardzo często awaryjne zatoczki - wiń tych co korzystać nie potrafią, droga jest bardzo fajna i pozwala w naprawdę niezłym komforcie zrobić trasę Warszawa-Wrocław-Niemcy Mechanizm(2018-06-06 10:25)
Zgłoś naruszenie
122Najdroższe rzeczy w życiu człowieka to jest dom i samochód. Gdyby w tych obszarach była łatwa i elastyczna konkurencja gdzie przedsiębiorca mający kapitał 100 tyś może coś wyprodukować to te rzeczy mogłyby być wyjątkowo tanie. Jeśli chodzi o nieruchomości to muszą stać się ruchome i z możliwością ich wydruku, a urzędnicy odmonopolizować ten rynek swoją głupią administracją. Devon(2018-06-06 15:11)
Zgłoś naruszenie
00Dopłacanie do samochodów elektrycznych w Polsce to tak jak bezpośrednie dopłacanie autorytarnemu chińskiemu rządowi (monopolista w produkcji baterii). Rozumiem, że Chiny są rynkiem wschodzącym (motoryzacyjnie) i nienasyconym więc tam od razu mogą rozwijać elektryki. U nas nie ma takiego pośpiechu bo rynek jest nasycony, a ropa jutro się nie skończy. Można całą tą elektryfikację transportową rozłożyć w czasie, co więcej technologia się udoskonali, ceny spadną. Aż mnie to korci (2018-06-06 12:31)
Zgłoś naruszenie
21Ciekawe kto go zaminusowąl i czemu  pablobodek(2018-06-06 14:47)
Zgłoś naruszenie
54Państwo PiSs będzie produkowało miliony samochodów elektrycznych?! Idiotyzm. Po prostu kilku partyjnych kolesi się obłowi. ert@ert-blog.pl(2018-06-06 20:43)
Zgłoś naruszenie
40Może najpierw FSO uruchomi produkcję zwykłych samochodów...tak na początek, dla wprawy... cccp(2018-06-06 23:21)
Zgłoś naruszenie
10FSO jest w trakcie zaorywania . To teren dla deweloperstwa a udziały ma pewien kędzierzawy , ten sam , co wybudował miasteczko Wilanów. Włodek (2018-06-06 12:56)
Zgłoś naruszenie
31Koreańczycy też mieli produkować swoje auto elektryczne  ssang pokazywał swojego e-siva na targach w Genewie. Ciekawe kiedy będzie w sprzedaży  Rr(2018-06-06 16:10)
Zgłoś naruszenie
31Eee mam lepszy pomysł nasz rząd też tak zrobi, przywali akcyzę 30 procent vat 23 procent od chińskich aut i da dopłaty 3 tysiące. 86786554333213243546(2018-06-07 02:33)
Zgłoś naruszenie
11hmm, a my jablka i pomidory sprzedajemy....:L wise(2018-06-07 06:39)
Zgłoś naruszenie
11W relacjach z Chinami jest tak duża dysproporcja, że powinno się zacząć prowadzić politykę redukowania deficytu w wymianie handlowej poprzez ograniczanie importu produktów które można kupować gdzie indziej. Przede wszystkim kupować w krajach które kupują u nas i zatrudniają naszych pracowników.
Wiele produktów z Chin szybko się psuje i zwiększa liczbę odpadów. el_bunto(2018-06-06 19:14)
Zgłoś naruszenie
12i bez wysyłania samochodu na Marsa przebiją amerykanów Witek(2018-06-07 11:23)
Zgłoś naruszenie
00ciekawe czy na elektryczne też będzie taki szał jak na auta w gazie... kilka lat temu zamontowałem w tivolim gaz,trzeba szukać oszczędności :D janusz(2018-06-07 23:42)
Zgłoś naruszenie
00" Ale projekt łapie poślizg. Zapowiadano, że prototyp auta będzie gotowy w tym roku. Teraz planuje się, że w połowie 2019 r. – Spółka jest w fazie tworzenia zaplecza technicznego oraz zespołu, który będzie w stanie zbudować prototyp e-auta."
jakie to typowe...Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt