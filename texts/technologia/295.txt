Holenderscy inżynierowie i architekci postanowili zrealizować bardzo ciekawy projekt, w którym wykorzystano dobrodziejstwa płynące właśnie z druku 3D w budownictwie.W mieście Eindhoven, w zielonej dzielnicy Bosrijk, rozpoczęła się budowa pierwszego na świecie komercyjnego osiedla domków z elementów betonowych, oczywiście wydrukowanych z pomocą drukarki 3D.Innowacyjne urządzenie produkuje betonowe prefabrykaty niezwykle wytrzymałe i trwałe. Specjalnie przygotowana mieszanka jest wykorzystywana tylko tam, gdzie zajdzie taka potrzeba. W ten sposób powstają oszczędności w kwestiach finansowych, ale również do atmosfery uwalniane są mniejsze ilości dwutlenku węgla.W Projekt Milestone zaangażowani są inżynierowie z Uniwersytetu Technicznego w Eindhoven, przedstawicie gminy miasta oraz prywatni inwestorzy.Osiedle będzie wyglądało nietypowo, ponieważ domki będą przypominały kamienie. Architekci zaprojektowali je w ten sposób, aby nie tylko były praktyczne dla ich mieszkańców, ale również czerpały całymi garściami z natury i w nią się pięknie wpisywały.Pierwszy z domków ma powierzchnię 95 metrów kwadratowych i jedno piętro. Według planów, będzie on urządzony komfortowo i przyjaźnie dla mieszkańców, o co zadba cały sztab projektantów.Oczywiście takie osiedle nie wszystkim może przypaść do gustu, ale zainteresowanie nim jest tak duże, że pomysłodawcy już myślą o stworzeniu większej ilości podobnych, skierowanych na Matkę Naturę i ekologię.Źródło: GeekWeek.pl/Project Milestone / Fot. Project Milestone