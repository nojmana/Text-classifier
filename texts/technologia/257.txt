Strona główna » Wpisy » Aktualności » Wiadomości » US Navy projektuje okręt bazę dronówMarynarka wojenna Stanów Zjednoczonych pracuje wspólnie z Florida Atlantic University nad autonomicznym okrętem bazą dronów. W przyszłości takie jednostki mają służyć do obrony wybrzeża.Projekt jest bardzo ambitny, jego celem jest stworzenie okrętu zdolnego do samodzielnej żeglugi, rozpoznawania, kategoryzowania i zwalczania różnorodnych zagrożeń. Na pokładzie okrętu matki mają bazować bezzałogowe statki powietrzne i bezzałogowe jednostki podwodne. Okręt baza nie będzie wyłącznie transportować i wysyłać dronów do walki; mniejsze bezzałogowce mają na jego pokładzie również lądować akumulatory. Za opracowanie odpowiedniego oprogramowania odpowiada właśnie Florida Atlantic University.US Navy przykłada coraz większą wagę do wykorzystania bezzałogowców. Najbardziej medialny jest projekt przeznaczonego dla lotniskowców MQ-25, jest to jednak tylko wierzchołek góry lodowej. Od końca 2016 roku trwają próby autonomicznej jednostki zwalczania okrętów podwodnych Sea Hunter (na zdjęciu). Trwają także prace nad integracją dronów z okrętami podwodnymi. Kolejnym punktem są systemy dowodzenia, umożliwiające okrętom posługiwanie się szerokim wachlarzem bezzałogowców. Najbardziej zaawansowane projekty dotyczą obecnie systemów dla lotniskowców i jednostek klasy LCS.Przełomem w myśleniu o dronach miał być rok 2014. Marynarka wojenna przeprowadził wówczas eksperyment, podczas którego okazało się, że rój trzynastu autonomicznych, uzbrojonych łodzi może być bardzo przydatny w obronie dużych jednostek nawodnych. Portal Defense One dotarł do krążącego w ubiegłym roku w Pentagonie dokumentu zatytułowanego Strategiczna Mapa Drogowa Systemów Bezzałogowych. Dokument ostatecznie nie wszedł w życie, jednak uwidocznił tendencje panujące w siłach zbrojnych Stanów Zjednoczonych.Na czoło wybija się US Navy, naciskająca na zwiększenie tempa prac badawczych i zakupu dronów. Bezzałogowce mają być szerzej i bardziej agresywnie wykorzystywane podczas ćwiczeń. Marynarka wojenna kładzie również duży nacisk na rozszerzenie współpracy z uczelniami oraz innymi ośrodkami badawczymi.Zobacz też: US Navy testuje sztuczną inteligencję(defenseone.com)






 



  