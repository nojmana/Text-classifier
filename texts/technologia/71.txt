Antybiotyki i marihuana - czy te dwie rzeczy można ze sobą swobodnie łączyć? Przyjrzyjmy się bliżej tej kwestii.Są osoby, które uważają, iż łączenie soku z grejpfruta wraz z zażywaniem niektórych leków może okazać się niebezpieczne. Na przykład, gdy pacjent przyjmuje leki na obniżenie cholesterolu, zaleca się, aby nie pił on soku z grejpfruta. Sok pozyskany z grejpfrutów może zwiększać działanie niektórych leków. Warfaryna, która wykorzystywana jest w medycynie jako doustny środek przeciwzakrzepowy, może nadmiernie rozrzedzić krew, prowadząc do negatywnych konsekwencji.Stąd też niektórzy szukają innych przykładów „niebezpiecznych połączeń”. Marihuana jest lekiem, a stosując kilka preparatów ze sobą, zawsze należy zachować szczególną ostrożność. Niestety, ze względu na brak możliwości przeprowadzania przez wiele lat badań nad konopiami indyjskimi, nie mamy jednoznacznej wiedzy na ten temat. Klinicznie nie odnotowano jednak żadnych przypadków, w których połączenie antybiotyków oraz marihuany okazało się niebezpieczne.Marihuana hamuje w wątrobie produkcję specyficznego enzymu o nazwie cytochrom p450. Enzym ten jest jednak wykorzystywany w wielu lekach, w tym w niektórych antybiotykach.  Dlatego też antybiotyki makrolidowe (między innymi troleandomycyna, erytromycyna, josamycyna, flurytromycyna, roksytromycyna, klarytromycyna, miokamycyna i midecamycin), potencjalnie mogą wchodzić w interakcję z marihuaną. Oznacza to nic innego, jak to, iż działanie powyższych leków zostanie zwiększone. Z tego też względu istnieje większe prawdopodobieństwo wystąpienia działań niepożądanych zawartych w ulotce leku, na skutek negatywnych reakcji z antybiotykami.W przypadku niektórych antybiotyków makrolidowych zaobserwowano problemy jelitowe oraz sercowe działania niepożądane. Tutaj należy podkreślić również fakt, że istnieją badania, które wskazują wpływ marihuany na serce i układ krążenia.Decydując się na połączenie marihuany oraz antybiotyków, powinniśmy zachować pewne środki ostrożności. Jeżeli z jakichś względów na czas przyjmowania leków, nie chcemy rezygnować z konopi, powinniśmy zwrócić szczególną uwagę na sposób funkcjonowania naszego organizmu - między innymi czy nie występują żadne skutki uboczne. Gdy zaobserwujemy u siebie działania niepożądane, powinniśmy zrezygnować z łączenia marihuany oraz antybiotyków.