Po drogach porusza się coraz więcej elektrycznych samochodów od Tesli. Nie powinien więc dziwić fakt, że w związku z tym będzie dochodzić do coraz większej ilości stłuczek czy wypadków.Problem w tym, że coraz częściej dochodzi do wypadków na aktywowanym Autopilocie, czyli systemie półautonomicznym, który w Teslach instalowany jest i rozwijany od kilku lat.Niedawno Model S wbił się z prędkością bliską 100 km/h w barierkę oddzielającą pasy jezdni na autostradzie oraz w tył wozu strażackiego, a teraz doszło do zderzenia elektrycznego sedana z wozem policyjnym. Model S jechał sobie spokojnie drogą Laguna Canyon Road w mieście Laguna Beach, nagle skręcił i uderzył w zaparkowany na poboczu radiowóz.Całe szczęście nikomu nic się nie stało. Uczestniczący w wypadku kierowca Tesli i funkcjonariusze prawa odnieśli jedynie lekkie obrażenia i ich życiu nie zagraża żadne niebezpieczeństwo.Cała sytuacja pokazuje jednak, że zaawansowanie systemów autonomicznych w pojazdach wciąż pozostawia wiele do życzenia. Wiadomo, że Autopilot jest przeznaczony i sprawdza się tylko w określonych warunkach, ale w tych okolicznościach już lepiej zaufać swoim umiejętnościom, niż niedopracowanej technologii, chyba że nie liczymy się z własnym życiem.This morning a Tesla sedan driving outbound Laguna Canyon Road in “autopilot” collides with a parked @LagunaBeachPD unit. Officer was not in the unit at the time of the crash and minor injuries were sustained to the Tesla driver. #lagunabeach #police #tesla pic.twitter.com/7sAs8VgVQ3Pewne jest, że pojazdy autonomiczne drastycznie obniżą ilość wypadków i śmiertelność na drogach, ale za co najmniej 4 lata i tylko wówczas, gdy będą w pełni autonomiczne, czyli na ich pokładach próżno będzie szukać kierownicy i pedałów.Półautonomiczne systemy dostępne w Teslach, w dodatku całkowicie bezmyślnie określane nazwą Autopilota, rozumianą przez ludzi jako coś inteligentnego i zaawansowanego, w tej chwili są wielką porażką. Inaczej tego określić nie można, bo co nam z Autopilota, skoro jadąc na nim musimy bez przerwy trzymać ręce na kierownicy, jednocześnie mając świadomość, że w każdej chwili, i to bez najmniejszego ostrzeżenia, samochód może nagle skręcić i zawinąć nas na drzewie lub uderzyć w barierkę, wóz policyjny czy strażacki.Tymczasem Elon Musk cieszy się i chwili na Twitterze, że Tesla jest bezpieczna, bo uderzyła z prędkością 100 km/h w tył ciężarówki, a mimo to kierowcy nic się nie stało.Miliarder zapowiedział jakiś czas temu, że samochody Tesli będą poruszały się w trybie autonomicznym już w 2019 roku, ale patrzą przez pryzmat coraz dziwniejszych wypadków jego pojazdów, można dojść do wniosku, że ten termin to czysta fikcja, chyba że miliarderowi marzy się depopulacja ludności Stanów Zjednoczonych.Źródło: GeekWeek.pl/Twitter/Laguna Beach PD / Fot. Laguna Beach PD