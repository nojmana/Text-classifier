O FinTech wiemy wszystko12 czerwca 2018, 09:00:Horyzonty Bankowości 2018 - DoubleTree by Hilton Hotel & Conference Centre Warsaw, ul. Skalnicowa 21, WarszawaFintek.pl » Aktualności » Prezydent podpisał ustawę o PSD2Kancelaria Prezydenta RP poinformowała dzisiaj o podpisaniu przez prezydenta Andrzeja Dudę ustawy o usługach płatniczych. To ostatni krok na drodze do implementacji dyrektywy PSD2.Ustawa wchodzi w życie po upływie 14 dni od dnia ogłoszenia. Główne założenie PSD2 to otworzenie bankowych baz danych dla podmiotów trzecich – głównie fintechów.To właśnie ze względu na dyrektywę PSD2 trwają pracę nad standardem Polish API, czyli interfejsem do komunikacji banków i firm trzecich. Więcej na temat Polish API można przeczytać tutaj – Nie tylko Polska czeka na PSD2. Co dalej z Polish API?.– Instytucje banków przez wiele lat cieszyły się sporym zaufaniem publicznym. Być może z tego powodu przez lata dobrą praktyką było przestrzeganie norm i przyjętych kiedyś procedur. Rozwój zarówno internetu, potrzeb Klientów, a co za tym idzie także branży fintech przyniósł zmiany dotychczasowych konwencjonalnych schematów – komentuje Bartosz Gibowski, Senior After-Sales Specialist w Tpay.com.

– Podpis Prezydenta RP pod ustawą PSD2 wydaje się być przypieczętowaniem pewnej epoki, która w kraju nad Wisłą rozpoczęła się dwie dekady temu. Instytucje określane jako „Third Party Providers” od tej pory uzyskają pełnię możliwości, które do tej pory musiały realizować w odniesieniu do nie przystającego do naszych czasów prawa. Rzecz jaka jeszcze musi się wydarzyć to zmiana nawyków konsumenckich – powierzenie w myśl ustawy dostępu do konta instytucji zewnętrznej nadal, nawet dla osoby pracującej w Fintechu brzmi dość egzotycznie. Na przestrzeni ostatnich lat przekonaliśmy się jednak do przelewów internetowych, bezstykowych transakcji kartą, bankowych aplikacji mobilnych, a także transakcji BLIK. Co zatem stoi na przeszkodzie kolejnej rewolucji? – dodaje Bartosz Gibowski.
Poniżej przedstawiamy komunikat zamieszczony przez Kancelarię Prezydenta.1) wprowadzenie nowej kategorii dostawców – katalog usług płatniczych rozszerzony zostanie o dwa nowe typy usług: usługę dostępu do informacji o rachunku oraz usługę inicjowania transakcji płatniczej. Istotą działalności dostawcy świadczącego usługę dostępu do informacji o rachunku będzie zapewnienie klientowi informacji online o co najmniej jednym lub kilku rachunkach płatniczych, prowadzonych przez jednego lub kilku dostawców usług płatniczych.Istotą działalności dostawcy świadczącego usługę inicjowania transakcji płatniczej będzie udzielenie dostawcy usługi płatniczej dostępu do rachunku online płatnika – w celu sprawdzenia dostępności środków pieniężnych, zainicjowania płatności, po czym – przedstawienia płatnikowi informacji o dokonaniu płatności.2) modyfikacja katalogu wyłączeń z reżimu ustawy o usługach płatniczych:3) modyfikacja zasad odpowiedzialności za nieautoryzowaną transakcję:4) uregulowanie problematyki składanych przez użytkowników reklamacji dotyczących praw i obowiązków wynikających z ustawy o usługach płatniczych;5) wprowadzenie nowej kategorii podmiotu uprawnionego do świadczenia usług płatniczych – małej instytucji płatniczej. Więcej na temat MIP można przeczytać tutaj – Jest już projekt nowej ustawy o usługach płatniczych. Wszystko dla PSD2.Kancelaria Prezydenta/RTO autorzeRafał Tomaszewski
            Ekspert i redaktor Fintek.pl. Nowe technologie i finanse nie mają przed nim tajemnic.  Szczególnie interesuje się rynkiem płatności i innowacjami usprawniającymi transakcje finansowe. Optymista. Poza tym prywatnie pasjonat sportu, polityki oraz historii. 
          
Email *




Czytaj takżeFintech 2018 / Wszelkie prawa zastrzeżone