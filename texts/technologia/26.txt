Summit został zbudowany wspólnymi siłami przez firmę IBM i Nvidię dla Oak Ridge National Laboratory, które jest finansowane przez Departament Energii Stanów Zjednoczonych.Ten potwór obliczeniowy warty 200 milionów dolarów, oferuje wydajność na poziomie 200 petaflopsów. Oznacza to, że w ciągu tylko jednej sekundy potrafi dokonać obliczeń, jakie zajęłyby zwykłemu komputerowi domowemu ponad 10 dni, a człowiekowi 6,3 miliarda lat.Summit składa się z ok. 4600 klastrów, z których każdy posiada dwa procesory IBM Power9, 6 układów NVIDIA Volta GV100 (połączone za pomocą interfejsów PCIe 3.0 i NVLink 2.0.), 512 GB pamięci DDR4 i HBM2 (High Bandwidth Memory) wraz z 1,6 TB nieulotnej pamięci RAM. Rzeczywista przepustowość zmierzona przez IBM-a wynosi 392 Gb/s. Cały ten ogromny zestaw waży 340 ton.Co najważniejsze, Summit pobiera tylko 15 MW. Oak Ridge National Laboratory zamierza sukcesywnie rozbudowywać maszynę. Już teraz przez jej system chłodzenia przepływa ok. 10 tysięcy litrów chłodnej wody na minutę, a elektrownia dostarcza tyle energii, ile potrzeba do jednoczesnego oświetlenia ok. 8 tysięcy gospodarstw domowych.Oto Summit, obecnie najszybszy superkomputer na świecie z USA. Fot. Oak Ridge National Laboratory.Summit posłuży amerykańskim laboratoriom do obsługi systemów opartych na sztucznej inteligencji, w tym uczeniu maszynowemu i sieciach neuronowych.Amerykanie obecnie posiadają 2-krotnie szybszy superkomputer od najszybszego dotychczas na świecie, chińskiego Sunway TaihuLight, który cechuje się wydajnością na poziomie 93 petaflopsów, i 10-krotnie szybszy od rodzimego Titana.Niestety, Amerykanie długo się nie nacieszą pozycją lidera, niebawem Chiny wrócą na pierwsze miejsce, a to za sprawą budowanego superkomputera o nazwie Tianhe-3, który będzie dysponował wydajnością na poziomie nawet 1000 petaflopsów.Źródło: GeekWeek.pl/NYT / Fot. Oak Ridge National Laboratory