Najbardziej oczekiwane przez graczy wydarzenie roku w końcu się rozpoczęło! Tak samo jak rok temu, pierwszą konferencję poprowadziło Electronic Arts, zapowiadając nadchodzące gry.Po krótkim mashupie prezentującym m.in Anthem i mundial w Fifie 18 rozpoczęły się pokazy Battlefielda V. Po zapewnieniu, że gra nie będzie posiadać lootboxów ani season passa (co już słyszeliśmy podczas pokazu pierwszego trailera gry), dowiedzieliśmy się, że tryb single player będzie przedstawiał głęboką, emocjonującą historię, a system zniszczeń mapy został dopracowany. Pokazano także kolejny trailer gry – tym razem nieco bardziej zachowawczy. Wspomniano także o „wyczekiwanym” trybie battle royale – cóż, wytrzymaliśmy dokładnie 6 minut E3 bez wspominania o gatunku, który od ostatniego roku okupuje top listy Steama.Następnie zaprezentowano pierwszy trailer Fify 19. Cóż nowego można by o tej grze powiedzieć? Standardowo, EA zapewniło, że strona techniczna gry została jeszcze bardziej dopracowana, zaś sama gra zawierać będzie możliwość rozegrania meczów z Ligi Mistrzów. Ogłoszono także, że gracze otrzymają możliwość darmowego ściągnięcia wersji trial Fify 18 na PC, PS4 i Xboxie One.Zapowiedziano także rozbudowę usługi Origin Access – a dokładniej usługi Origin Access Premier, rozbudowanej w przyszłości o możliwość streamowania gier w chmurze. Oprócz tego, do usługi mają trafić najnowsze części Battlefielda, Fify, Maddena, oraz nadchodzące Anthem.Dowiedzieliśmy się także nieco o nadchodzącym projekcie studia Respawn – nowej grze osadzonej w uniwersum gwiezdnych wojen. Twórcy Titanfalla zapowiedzieli, że ich nowa produkcja będzie miała premierę w 2019 roku. Pozostając w temacie Gwiezdnych Wojen – Battlefront II otrzyma nową zawartość! Do rąk graczy trafi m.in nowa planeta inspirowana najnowszym filmem z tego uniwersum – Solo: A Star Wars Story.Pamiętacie Unravel? Cóż, jeśli nie, to warto tę świetną platformówkę przypomnieć, ponieważ zapowiedziano część drugą. Tym razem, poza rozgrywką singleplayerową, gracze będą mogli cieszyć się przygodami Yarniego w coopie. Cóż, może nie powinienem używać czasu przyszłego – grę już można zakupić i w nią zagrać – Unravel 2 zostało właśnie oddane do rąk graczy!Unravel 2 nie było bynajmniej jedynym tytułem niezależnym zapowiedzianym na konferencji EA – na początku 2019 roku zadebiutować ma Sea of Solitude.Zapowiedziano także Madden 19 i NBA Live 19. Po krótkim bloku poświęconym seriom gier sportowych, elektronicy zaprezentowali rozgrywkę z pre-alpha wersji nowej gry strategicznej na platformy mobilne – Command and Conquer: RivalsNajwięcej czasu poświęcono nadchodzącej produkcji od studia Bioware – Anthem. Pokazano nowy trailer gry, fragment gameplayu oraz nieco grafik koncepcyjnych. Gra będzie miała premierę 22.02.2019.Video Games 24 to portal poświęcony graczom tworzony przez graczy, którzy w trudach boju dnia codziennego znajdują czas, aby poświęcić się swojej pasji oraz dzielić się z nią innymi.Oryginalni oraz szczerzy do bólu autorzy tekstów pod okiem redaktorów starają się, aby regularnie pojawiały się recenzje oraz ciekawostki, które są czymś więcej niż tylko zwykłą notatką prasową.Gry to nasza specjalność! Z radością przedstawimy wam wszystkie tytuły, recenzujemy produkcje na komputery, konsole i urządzenia mobilne. Znajdziecie u nas zarówno świetne teksty o grach indie, jak i największych produkcji oraz testy sprzętów gamingowych lub nasze prywatne przemyślenia na temat tego, co aktualnie dzieje się na rynku.Celem Video Games 24 jest stworzenie opiniotwórczego źródła informacji o grach i stylu życia, który towarzyszy wszystkim zapalonym graczom. Kilkunastu autorów codziennie sprawdza całą branżę gier i tworzy teksty oparte na analizie i własnych odczuciach, a nie tylko na opiniach przeczytanych w internecie.Chcesz do nas dołączyć? Wyślij próbkę tekstu oraz kilka słów o sobie na info@vg24.pl.