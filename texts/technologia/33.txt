Robot Bina48 został stworzony na podobieństwo kobiety, która także na imię ma Bina i wygląda niemal identycznie jak ta maszyna. Humanoid mieszka w Terasem Movement Foundation w mieście Bristol w USA, ale bez przerwy podróżuje po całym świecie i zachwyca wszystkich swoimi możliwościami.Był to pierwszy robot, który 8 lat temu zaszokował cały świat i wzbudził mnóstwo kontrowersji związanych z robotami humanoidalnymi i sztuczną inteligencją. Wówczas o słynnym robocie o imieniu Sophie nikt nie słyszał. Dziś android Bina48 stworzony przez firmę Hanson Robotics skończył kurs na Uniwersytecie Notre Dame de Namur w Kalifornii. To niesamowite osiągnięcie, które do tej pory było zarezerwowane tylko dla ludzi.Bina48 jakiś czas temu zaczęła uczestniczyć w zajęciach związanych z „filozofią miłości”. Na początku robot nic na ten temat nie wiedział, ale po kilku wykładach, rozmowach na Skype z wykładowcami i kolegami, niesamowicie rozszerzył swoje horyzonty do tego stopnia, że wygrał debatę o etyce wraz ze swoimi kolegami z klasy z zespołem uczniów z West Point.Bina48 już otrzymała certyfikat ukończenia kursu. Ludzie z Hanson Robotics planują, że android powróci na studia w przyszłym semestrze i dołączy do kursu „etyka nowych technologii”, w którym powinien poradzić sobie wyśmienicie, zwłaszcza dlatego, że jest tworem, który wzbudza mnóstwo kontrowersji właśnie natury etycznej.Przypomnijmy, że oprócz Biny, specjaliści z Hanson Robotics stworzyli również robota o nazwie Sophia, który jest obecnie najbardziej zaawansowanym na świecie, a także jest stałym bywalcem posiedzeń Organizacji Narodów Zjednoczonych i bardzo często wygłasza mowy na temat integracji robotów z ludźmi oraz stara się zaprzyjaźnić nas z technologiami sztucznej inteligencji.Źródło: GeekWeek.pl/CNBC / Fot. Hanson Robotics