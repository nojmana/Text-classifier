Ministerstwo Cyfryzacji wydało komunikat dot. wprowadzenia w życie przepisów, które mają umożliwić kierowcom jazdę samochodem bez konieczności posiadania przy sobie dowodu rejestracyjnego i papierowego ubezpieczenia OC. "Mamy nadzieję, że kierowcy będą mogli zostać uwolnieni od konieczności posiadania przy sobie dowodu rejestracyjnego i polisy OC jesienią tego roku" - poinformował resort.  Resort przyznaje, że w tej sprawie pojawiają się liczne wątpliwości związane z terminem obowiązywania nowych przepisów.   “Zmiana ta wejdzie w życie w terminie określonym w komunikacie ogłoszonym przez Ministra Cyfryzacji. Komunikat ten będzie opublikowany z co najmniej 3 miesięcznym wyprzedzeniem przed wprowadzeniem wyżej wspomnianych rozwiązań - tak przewidują przepisy Prawa o ruchu drogowym, które weszły w życie 4 czerwca 2018 r." - wyjaśniono. “Na chwilę obecną nie ma w tej sprawie wyznaczonej żadnej konkretnej daty" - podkreślono. W komunikacie resort zapowiedział niezwłoczne przystąpienie do konsultacji konsultacji ze wszystkimi służbami, które mogą dokonywać kontroli drogowych. “Po uzyskaniu od nich stosownych potwierdzeń, Minister wyda i opublikuje odpowiedni komunikat" - podkreślono.Od poniedziałku obowiązuje nowelizacja Prawa o ruchu drogowym, która zakłada m.in., że po uruchomieniu odpowiedniej funkcjonalności w CEPiK-u, kierowcy nie będą musieli mieć przy sobie dowodu rejestracyjnego pojazdu i papierowej polisy OC. W czasie kontroli funkcjonariusze policji będą mogli sprawdzić odpowiednie dane w bazie.(mn)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.