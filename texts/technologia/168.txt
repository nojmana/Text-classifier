REKLAMADronyźródło: ShutterStockWładze Szanghaju zatwierdziły pierwsze w Chinach kontynentalnych trasy dostaw jedzenia z restauracji za pomocą dronów – podały w środę lokalne media. Wykorzystanie bezzałogowych statków powietrznych ma skrócić czas i zmniejszyć koszty dostarczania posiłków.REKLAMADrony należące do jednej z wiodących chińskich platform do zamawiania posiłków Ele.me mogą latać 17 trasami na terenie parku przemysłowego Jinshan w Szanghaju, który zajmuje powierzchnię ok. 58 kilometrów kwadratowych. Może na tym skorzystać ok. 100 działających tam sprzedawców jedzenia – podał hongkoński dziennik „South China Morning Post”.Drony mogą unieść ciężar do 5 kilogramów, wznieść się na wysokość ok. 70 metrów, a ich zasięg wynosi 3,5 kilometra – poinformował szanghajski portal SHINE. Posiłki pakowane są przez pracownika, przenoszone przez drony, a następnie odbierane i dostarczane klientom przez kolejnego pracownika.Odbiorcy nie ponoszą żadnych dodatkowych kosztów w związku z wykorzystaniem dronów i mogą się spodziewać dostawy w ciągu 20 minut od złożenia zamówienia przez telefon komórkowy, czyli o 10 minut szybciej niż w przypadku tradycyjnych metod dostawy – poinformowało Ele.me.Według firmy użycie dronów znacznie obniży też koszty operacyjne, gdyż każdy z dostawców będzie musiał pokonywać średnio tylko 15 proc. normalnej trasy. Platforma szacuje, że może to zwiększyć dochody dostawców nawet pięciokrotnie.Dostawy za pomocą dronów zostaną wprowadzone w innych miejscach Szanghaju, w zależności od oceny operacji w parku przemysłowym Jinshan – przekazała firma. Dodała, że prowadzi również prace nad robotami zdolnymi do wjeżdżania windą i dostarczania posiłków w budynkach mieszkalnych i biurowcach.W ubiegłym roku prasa informowała o pierwszych dostawach jedzenia przy pomocy dronów w Reykjaviku, a rok wcześniej o dronach dostarczających pizzę w Nowej Zelandii. Nad komercyjnym wykorzystywaniem bezzałogowych statków powietrznych pracują również firmy amerykańskie, a rząd USA zgodził się niedawno na eksperymenty z dostarczaniem jedzenia przez drony Ubera w kalifornijskim mieście San Diego – informowała ta firma.>>> Czytaj też: Chińscy przemytnicy posługują się najnowocześniejszymi dronami Amm(2018-05-30 13:09)
Zgłoś naruszenie
20Schudną na tym terenie :D:D Jaro(2018-05-31 07:12)
Zgłoś naruszenie
00W Chinach to na pewno chwyci, bo tam zamawianie jedzenia (czy w ogóle zakupy online) to jest potęga, opłata za dojazd to najwyżej parę juanów, a i tak nierzadko wychodzi taniej, niż jakby się samemu fatygować do knajpy — problemem bywa tylko czasem czas dostawy. Drożej jest tylko w Święto Wiosny albo w jakichś mega ciężkich warunkach pogodowych, ale i tak ludzie korzystają. Łobsyrwator(2018-05-31 17:13)
Zgłoś naruszenie
00Obserwując naturalne procesy, przypuszczam że następne będą dostawy rolki papieru toaletowego, tam gdzie się go uzywa, w cywilizacjach gdzie używa się wody nie wiem co wymyślą.
A co do jedzenia z drona, to czy w czasie wichur, deszczy i burz spadające pizze z dronami będzie się uznawać za dostarczone? A co jak komuś spadnie na czache?Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt