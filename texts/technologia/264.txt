Od 15 czerwca 2017 r. abonenci telefonii komórkowej mogą korzystać z dobrodziejstw darmowego roamingu w krajach Unii Europejskiej (oraz w Norwegii, Islandii i Liechtensteinie), zgodnie z zasadą „Roam like at home". W praktyce, osoby posiadające pakiety minut, SMS-ów, MMS-ów lub usługi „Bez limitu" mogą z nich korzystać także w innych krajach Unii Europejskiej. W przypadku mobilnego internetu, w praktyce można skorzystać z pewnej części posiadanego limitu transferu danych. Tak to wygląda w skrócie.Klienci z radością przyjęli wprowadzone przez UE zmiany. Gorzej było z firmami telekomunikacyjnymi. „Rzeczpospolita” w marcu przedstawiła dane zebrane przez BEREC (unijny organ zrzeszający regulatorów rynków telekomunikacyjnych) pokazujący jak korzystaliśmy z roamingu w poprzednie wakacje.I okazało się, że Polacy od czerwca do września 2017 r. wydzwonili aż 2 miliardy minut. Dla porównania, Brytyjczycy wykorzystali 891 mln minut, Niemcy 885 mln. Rekordowo mało w roamingu wydzwonili Szwedzi (150 mln minut). W przypadku internetu zajęliśmy szóstą lokatę. Zestawienie wygrali Brytyjczycy, którzy wykorzystali w roamingu 18,7 mln GB transferu danych. Polacy wykorzystali 5,07 mln GB.Żeby wyjść operatorom niejako naprzeciw, zezwolono im na wprowadzenie dodatkowych opłat, jeśli klienci zaczną nadużywać dobrodziejstw płynących z bezpłatnego roamingu. Np. chciano wyeliminować sytuację, kiedy usługę wykupimy w jednym kraju i stale będziemy z niej korzystać w innym. Polscy operatorzy postanowili z tych furtek skorzystać.Jak wylicza serwis Wirtualne Media, dodatkowe opłaty postanowiło wprowadzić już 11 operatorów w Polsce. Spośród tzw. wielkiej czwórki operatorów - zgodę na wprowadzenie opłat uzyskali już Play, Orange i Plus. T-Mobile wniosek do UKE złożył dopiero w maju.Należy podkreślić jedną rzecz - opłaty będą naliczane w przypadku dłuższego pobytu za granicą lub nadużywania darmowych pakietów minut / transferu danych.Plus to najnowszy przypadek. Aczkolwiek Polkomtel zgodę od UKE na wprowadzenie dodatkowych opłat uzyskał jako pierwszy i tylko czekał na rozwój wypadków na rynku.Od 25 maja klienci abonamentowi (nowi klienci oraz podpisujący aneks do umowy), a od 29 czerwca klienci korzystający z telefonów na kartę będą musieli liczyć się z wprowadzenie dodatkowych opłat.Dodatkowe opłaty wprowadzone przez Plus wynoszą:Użytkownicy kart prepaid posiadające nielimitowane połączenia w Polsce, w przypadku roamingu otrzymają pakiet 100 minut na połączenia głosowe oraz dodatkowy pakiet 500 MB internetu.Opłaty jednak nie będą dotyczyć wszystkich. Zostaną nimi objęte osoby, które w ciągu 30 dni obserwacji prowadzonych przez operatora (dotychczas analizowany okres 4-miesięczny) przebywają dłużej w innych krajach niż w Polsce, albo w ciągu miesiąca korzystały z usług roamingowych bardziej intensywnie niż z usług w naszym kraju.Orange i nju od 18 czerwca wprowadzają dopłaty dla użytkowników taryf na kartę. Stawki mają wynosić:W przypadku P4 nowe zasady dotyczące roamingu obowiązują już od 25 stycznia (w przypadku telefonów na kartę - od 1 marca). Wysokość opłat jest następująca:W przypadku taryfy UNLIMITED na Kartę (na 30 dni) klienci otrzymują w roamingu UE pakiet 100 minut na połączenia wychodzące i przychodzące, 50 SMS-ów/MMS-ów i 500 MB transferu danych. Po wykorzystaniu pakietów obowiązują stawki identyczne, jak w przypadku klientów abonamentowych.Zgodę UKE na dopłaty uzyskali także: Virgin Mobile, ITI Neovision, Premium Mobile, Viking Poland, Intermedia, Telefonia Dialog, FM Group Mobile. Wspomniane telkomy zdecydowały się na wprowadzenie dodatkowych opłat. Na rozpatrzenie czeka wniosek T-Mobile. Szukasz nowego smartfona na wakacje? Sprawdź te propozycje