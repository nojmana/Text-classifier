Pomysł ten został ogłoszony w 2017 roku przez przedstawicieli SpaceX. Informowali oni, że dostali lukratywną ofertę od dwóch multimilionerów, którzy chcą, jak najszybciej to możliwe, jako pierwsi od 45 lat oblecieć Srebrny Glob.Osoby te w pełni ufały ludziom Elona Muska i wpłaciły wtedy sporo gotówki na rozpoczęcie przygotowań do realizacji tego karkołomnego przedsięwzięcia. Podobno w ich ślady jest chętnych pójść kolejnych kilka osób.Chcieli oni odbyć niezapomnianą podróż wokół Księżyca i zobaczyć go na własne oczy tak, jak widzieli go astronauci np. z misji Apollo. Niestety, w tym roku nie dostąpią tego niezwykłego zaszczytu.SpaceX jednak nie anuluje misji całkowicie. James Gleason, przedstawiciel firmy, zaznaczył, że misja ta odbędzie się najpewniej na początku 2019 roku. Jest to spowodowane bardzo zatłoczonym grafikiem misji dla prywatnych firm, ale SpaceX zamierza jeszcze w tym roku zorganizować dla nich szkolenia i testy sprawnościowe.Kosmiczni podróżnicy wystartowaliby w kapsule przymocowanej do rakiety Falcon Heavy z historycznej platformy startowej LC-39A w Centrum Kosmicznym im. Johna F. Kennedy’ego przy Cape Canaveral, tej samej, z której odbywały się niegdyś misje Apollo i promów kosmicznych. Niezapomniana podróż miałaby trwać ok tydzień.Najbliższe lata zapowiadają się więc wyśmienicie dla wszystkich fanów podboju kosmosu, a zwłaszcza pierwszych kosmicznych turystów i przyszłych kolonizatorów planet.Źródło: GeekWeek.pl/The Wall Street Journal / Fot. SpaceX