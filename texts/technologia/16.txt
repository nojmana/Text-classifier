Rząd Portugalii wprowadza do urzędów dużych miast roboty, które będą pomagać w obsłudze petentów. Jak poinformowała minister ds. prezydium rządu i modernizacji administracji Maria Leitao Marques, pierwszy robot wkrótce rozpocznie pracę w urzędzie miasta Porto. Szefowa resortu zaznaczyła, że wprowadzenie robotów o nazwie Lola jest kolejną fazą realizowanego w Portugalii od 2006 roku programu informatyzacji administracji publicznej, tzw. Simplex.Roboty będą służyć pomocą obywatelom w ich zapytaniach, a następnie kierować ich do właściwych urzędników. Projekt ten służy poprawie jakości obsługi w urzędach - poinformowała Marques.Według deklaracji minister równocześnie z robotyzacją urzędów publicznych ulepszony zostanie tzw. portal obywatela, za pośrednictwem którego Portugalczycy od 2006 roku mogą załatwiać część urzędowych spraw przez internet. Do końca tego roku mają mieć możliwość umówienia się online na spotkanie w urzędzie.W ocenie ekspertów rewolucyjny pomysł portugalskiego rządu ma służyć w dłuższej perspektywie obcięciu kosztów ponoszonych na administrację publiczną przez państwo.Proces redukcji etatów w administracji publicznej wydaje się nieunikniony, ale nie oznacza to oszczędności w najbliższych latach. Informatyzacja w urzędach przeprowadzona w ostatniej dekadzie w ramach programu Simplex nie spowodowała bowiem znacznej redukcji personelu - powiedział PAP niezależny ekonomista Miguel Monteiro.Lizboński ekspert przypomniał o wciąż silnej pozycji związków zawodowych w Portugalii, które “skutecznie potrafią walczyć o swoje i ograniczą widmo masowych zwolnień urzędników". Zaznaczył, że społeczeństwo stopniowo będzie musiało się jednak przyzwyczaić do obecności wysokich technologii w codziennym życiu.Ten proces jest nieodwracalny i maszyny będą sukcesywnie zastępować ludzi. W Lizbonie w ostatnich tygodniach roboty pojawiły się już w jednej z fundacji badawczych, a także w stołecznym ośrodku terapeutycznym, gdzie leczone są osoby cierpiące na chorobę Alzheimera - odnotował Monteiro.(az)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.