

                05.06.2018 18:41            
                            PROCES PIOTRA T.                    














Piotra T. do sądu doprowadziła policja







Piotra T. do sądu doprowadziła policja
tvnwarszawa.pl





Adwokat Piotra T. o zarzutach (wideo archiwalne)







Adwokat Piotra T. o zarzutach (wideo archiwalne)
TVN 24





Sprawa Piotra T. (wideo archiwalne)







Sprawa Piotra T. (wideo archiwalne)
TVN 24









Piotra T. do sądu doprowadziła policja
tvnwarszawa.pl


Przed północnopraskim sądem rozpoczął się we wtorek proces znanego doradcy do spraw wizerunku oskarżonego o posiadanie dziecięcej i zwierzęcej pornografii. Jego obrońcy zapowiadają walkę o uniewinnienie.Skutego kajdankami Piotra T. do sądu doprowadziła policja. Znany ekspert do spraw wizerunku, w przeszłości doradca wielu polityków, wciąż pozostaje w areszcie.Pierwsza część procesu, taką decyzję na wniosek obrony podjął sąd, toczyła się zamkniętymi drzwiami. - Zależy nam na tym, żeby przebieg rozprawy dotarł do opinii publicznej, ale zachodzi w tej sprawie kolizja wartości - mówiła na początku rozprawy mec. Beata Czechowicz, jedna z trojga obrońców. Tłumaczyła, że fragmenty wyjaśnień Piotra T. dotyczą nie tylko spraw prywatnych, ale wręcz intymnych. I nie tylko samego oskarżonego, ale też osób mu bliskich.
InformacjeAkt oskarżenia w sprawie Piotra T. "Posiadanie w celu rozpowszechniania"Prokuratura zakończyła śledztwo w sprawie znanego doradcy do spraw wizerunku i przesłała do sądu akt oskarżenia przeciwko niemu. Piotr T. stanie przed...
                WIĘCEJ »

InformacjePiotr T. twierdzi, że zaatakowano go w areszciePiotr T., znany specjalista od wizerunku, miał zostać zaatakowany w areszcie śledczym. Incydent, do którego miało dojść w lutym, wyjaśnia praska...
                WIĘCEJ »

InformacjeTajemnicze okoliczności zatrzymania Piotra T.Podczas zatrzymania Piotra T. stołeczni policjanci mogli popełnić błędy - wynika z ustaleń tvn24.pl. Choć znany doradca do spraw wizerunku jest...
                WIĘCEJ »
Wtórował jej drugi z obrońców, mec. Bogumił Zygmont. Podkreślał, że nie da się tak zorganizować rozprawy, by co kilkanaście minut wyłączać jawność albo ją przywracać.Prokuratura zakończyła śledztwo w sprawie znanego doradcy do spraw wizerunku i przesłała do sądu akt oskarżenia przeciwko niemu. Piotr T. stanie przed...
                WIĘCEJ »
Piotr T., znany specjalista od wizerunku, miał zostać zaatakowany w areszcie śledczym. Incydent, do którego miało dojść w lutym, wyjaśnia praska...
                WIĘCEJ »
Podczas zatrzymania Piotra T. stołeczni policjanci mogli popełnić błędy - wynika z ustaleń tvn24.pl. Choć znany doradca do spraw wizerunku jest...
                WIĘCEJ »
Prokurator też chciał jawnej rozprawy, ale jedynie w tych fragmentach, w których nie będą uczestniczyć biegli. Sąd uznał więc, że publiczność, w tym dziennikarze, będą mogli wrócić na salę rozpraw po zakończeniu przesłuchania oskarżonego, bo biegli - seksuolodzy, psychiatrzy i psycholog - mieli przysłuchiwać się jego wyjaśnieniom i zadawać pytania. Ostatecznie jednak tak się nie stało, bo jedna z ekspertek nie mogła we wtorek stawić się w sądzie.Sędzia Magdalena Garstka-Gliwa zdecydowała więc, żeby przesłuchać oskarżonego bez ich udziału. Zanim to jednak nastąpiło, prokurator Adam Borkowski odczytał zarzuty z aktu oskarżenia.Przesłuchanie trwało trzy godziny. Nie wiemy, co powiedział T. Pewne jest jedynie, że nie przyznał się do zarzutów.Jego adwokaci zapowiadają walkę o uniewinnienie. Uważają, że zarzuty przedstawione przez Prokuraturę Okręgową Warszawa-Praga są niesłuszne. A ta oskarża Piotra T. o łącznie osiem przestępstw, wszystkie dotyczą pornografii dziecięcej i z udziałem zwierząt: posiadania, ale też "posiadania w celu rozpowszechniania" tysięcy zdjęć i filmów wideo.Policja weszła do domu T. dwa i pół roku temu. Stało się to, jak informowali później śledczy, w ramach operacji o kryptonimie RINA. Jeszcze w październiku 2014 roku niemiecki oddział Interpolu, który w obowiązkach ma m.in., monitorowanie serwerów z zakazaną pornografią, przekazała polskim służbom listę adresów IP, z których miano się łączyć z serwerami zawierającymi dziecięcą pornografię. Jeden z tych adresów należał właśnie do Piotra T.Jednak do domu znanego doradcy policjanci zapukali dopiero osiem miesięcy później. 25 czerwca 2015 roku przyjechali pod jego dom około 6 rano. Z wejściem do środka czekali do około 8.20. Zarekwirowali komputer, twarde dyski, pendrive'y i inne nośniki. Piotra T. jednak nie zatrzymali.Jak się później okazało, siedem minut przed ich wejściem zakończyło się ściąganie na komputer T. kilkudziesięciu gigabajtów plików z dziecięcą pornografią. Pobieranie tego materiału trwało przez niemal osiem godzin. Zaczęło się 18 minut po północy, zakończyło o 8.13 rano.Dziś już wiadomo, że to jedyne pliki fizycznie znalezione w komputerze. Pozostałe tysiące zdjęć i filmów, o które prokuratura oskarża T., to jedynie "elektroniczne ślady" po pedofilskich plikach. Z opinii biegłego wynika, że na zabezpieczonych przez prokuraturę nośnikach znajdowały się w przeszłości zakazane treści, ale wiedza o tym, że tak było, nie jest dostępna dla laików. Innymi słowy trzeba być informatykiem, żeby takie ślady odnaleźć.Pierwszą opinię biegłego prokuratura otrzymała jeszcze we wrześniu 2015 roku, czyli trzy miesiące po przeszukaniu w domu Piotra T. Kolejną - w lutym 2016, potem specjalista sporządzał dla prokuratury kolejne ekspertyzy. Jednak zarzuty podejrzanemu przedstawiono dopiero w październiku 2017 roku, czyli dwa lata i cztery miesiące po wybuchu afery.Dlaczego tak późno? Prokurator Adam Borkowski w rozmowie z tvnwarszawa.pl tłumaczy, że śledztwo przez pewien czas było zawieszone, bo nie było możliwości przesłuchania istotnych świadków.Oskarżony uważa, że padł ofiarą spisku. Podczas przesłuchania wskazywał osoby, które jego zdaniem mogą mieć związek ze spiskiem. Po jednym z takich przesłuchań miał zostać zaatakowany w areszcie na warszawskiej Białołęce. O tym zdarzeniu oraz o przesłuchaniu opowiadała tvnwarszawa.pl mecenas Hoa Dessoulavy-Śliwińska, ówczesna obrończyni Piotra T.T. miał wskazać osoby, które przez lata miały mu grozić. Wymieniał nazwiska. To osoby, które miały być funkcjonariuszami służb specjalnych i, jak twierdził T., próbowały go zwerbować, na co on miał się nie zgadzać. Według Dessoulavy-Śliwińskiej fakt, że jej klient został pobity następnego dnia po przesłuchaniu w prokuraturze nie był przypadkowy.Według dyrekcji aresztu nie doszło jednak do pobicia, a jedynie "utarczki słownej".- Przeprowadzone na polecenie dyrektora aresztu czynności wyjaśniające okoliczności zgłoszonego przez osadzonego Piotra T. incydentu wykluczają pobicie, poświadczają utarczkę słowną pomiędzy osadzonymi. Potwierdzają również właściwą, natychmiastową reakcję funkcjonariuszy po 20 sekundach od zdarzenia. Jakichkolwiek obrażeń ciała u Piotra T. nie potwierdza też dokonane bezpośrednio po zdarzeniu badanie lekarskie - informowała naszą redakcję Arleta Pęconek, rzecznik Okręgowego Inspektoratu Służby Więziennej.Oskarżony mówił też prokuratorowi o tym, że prowadził otwarty dom, który był jednocześnie biurem. W noc poprzedzającą przeszukanie gościł kilkanaście osób.Zdaniem prokuratury wersja przedstawiona przez oskarżonego jest jedynie linią jego obrony. – Ma prawo ją realizować – podkreśla prokurator Borkowski.Przyznaje, że w większości przypadków nie zabezpieczono fizycznie pornograficznych plików, ale zaznacza, że w aktach sprawy są też inne dowody. Np. takie, że w czasie kiedy pliki były na nośnikach (precyzyjne daty ustalał biegły) Piotr T. był w domu, co potwierdzają logowania jego komórki do pobliskiego masztu przekaźnikowego oraz logował się do swojego komputera.Śledczy uważają, że oskarżony nie tylko posiadał zakazane materiały, ale też "posiadał je w celu rozpowszechniania”. Różnica jest istotna. Za ten pierwszy zarzut grozi do pięciu lat więzienia, za drugi do 12 lat.Tymczasem, jak informowaliśmy już w kwietniu, prokuratura nie ma dowodów na to, że Piotr T. przekazywał komuś pornograficzne filmy lub zdjęcia. Jednak zdaniem śledczych korzystał z sieci peer-to-peer, czyli ściągając samemu pliki, otwierał swoje zasoby dla innych użytkowników. Prokurator Marcin Saduś, rzecznik Prokuratury Okręgowej Warszawa-Praga przyznawał wówczas w rozmowie z tvnwarszawa.pl, że orzecznictwo sądów w podobnych sprawach nie jest jednoznaczne. Niektóre uznają taki zarzut, inne nie.To nie pierwszy raz, gdy prokuratura bada, czy Piotr T. posiadał dziecięcą pornografię. Przed 10 laty śledczy umorzyli postępowanie w podobnej sprawie. Wówczas na posiadanych przez niego nośnikach również znaleziono elektroniczne ślady po pornograficznych plikach. Ale wtedy prokuratura nie zdecydowała się na postawienie zarzutów. Oparła się na opinii biegłego, który uznał, że pliki znajdowały się w folderze tymczasowym, w którym mogły zostać zapisane podczas przeglądania stron internetowych, co nie jest równoznaczne z ich posiadaniem. W lipcu 2008 roku umorzyła śledztwo nawet bez postawienia Piotrowi T. zarzutów.Piotr Machajski

zgłoś naruszenie
odpowiedz

07.06.2018 09:06
                        ~Gollum                    
                No i co takiego, że czekali? Czekali aby był dowód, aby się nie wyparł. Widzieli postęp pobierania od strony innego członka P2P, nic nadzwyczajnego.

A że wykształcony człowiek?? No i co z tego? To porno oglądają / ściągają tylko ci ciemni i głupi? Zastanówcie się ludzie co piszecie. Tak chcecie widzieć wszędzie spisek? Chore.            

zgłoś naruszenie
odpowiedz

06.06.2018 22:54
                        ~SAUL                    
                TZEJ ADWOKACI,BOGATY FACET JAK GO STAC NA TYLE PAPUG,MA SZANSE WYBRONIC SIE,A POZNIEJ OCZYWISCIE PROCES  O ZNIESLAWIENIE I MANY,MANY PETUNIA NON OLET


zgłoś naruszenie
odpowiedz

06.06.2018 17:45
                        ~pozdrawiam                    
                temat śmierdzi ściemą na kilometr. 
już nawet wszyscy zatrzymani w przeszłości "piracący filmy" mieli na swoich dyskach więcej dowodów.
i ciekawe skąd policja wiedziała żeby czekać bo się plik akurat ściga ?
co mi się wydaje, że to chyba jednak nie był "download" tylko "uplpoad" xD            

zgłoś naruszenie
odpowiedz

06.06.2018 12:07
                        ~CBAABC                    
                Chcą wrobić i zniszczyć typa bo ma wiedzę. Zapomnieli, że społeczeństwo się dokształciło i nie uwierzy w bajeczki z kasowaniem plików i specjalistami od usuniętych danych. Ehh już idźcie służby na tamten świat.              

zgłoś naruszenie
odpowiedz

06.06.2018 11:11
                        ~Nikodem                    
                Na kilometr śmierdzi fałszerstwem. Policja była o 6 a weszła o 8 bo plik się dociągał? Jaki ciemny człowiek który ściąga cokolwiek nielegalnego z netu nie ukrywa swojego adresu choćby za pomocą sieci VPN lub TOR? Jeśli gościa oskarżą to z takimi dowodami prokuratura będzie znowu musiała płacić mu odszkodowanie. To oskarżenie na zamówienie polityczne i chyba nie trzeba głośno mówić czyje...            

zgłoś naruszenie
odpowiedz

06.06.2018 11:10
                        ~rida                    
~John 
Ewidentnie ktoś go wrabia. A s tą pornografią zwierzęcą to już przesadzili. Dorosły, inteligentny człowiek ściąga filmy z pieskami. Co za bzdura.

O widzę , ze kolega też się lubuje w tym temacie podobnie jak oskarżony. I juz zgłaszamy to do prokuratury.            

zgłoś naruszenie
odpowiedz

06.06.2018 10:35
                        ~John                    
                Ewidentnie ktoś go wrabia. A s tą pornografią zwierzęcą to już przesadzili. Dorosły, inteligentny człowiek ściąga filmy z pieskami. Co za bzdura.            

zgłoś naruszenie
odpowiedz

06.06.2018 09:08
                        ~mico                    
                Ktoś kto ściąga grube GB różnych materiałów z internetu raczej nie kasuje ich do zera. Więc ta sprawa śmierdzi na kilometr. Chyba że koleś ma fotograficzną pamięć - obejrzy raz i mu wystarczy. Ale 99% społeczeństwa raczej chomikuje dane. Czy to porno czy muzyka czy filmy. Raczej niewiele osób kasuje 100% pobranych materiałów. Więc skoro nie znaleźli to jak sama nazwa wskazuje - nie znaleźli.             

zgłoś naruszenie
odpowiedz

06.06.2018 08:44
                        ~hahahahaha                    
                To oznacza tylko tyle, że "archiwum Leppera" nadal istnieje i byli funkcjonariusze WSI nadal trzęsą portkami.            

zgłoś naruszenie
odpowiedz

06.06.2018 08:32
                        ~agat                    
                Faktycznie,dziwne jakies to zatrzymanie.Policja podjeżdża pod dom o 6 i mimo że przecież mogłaby dokładnie od tej godziny wejść do domu czeka dwie godziny aż pliki ściągną się do końca-zadziwiający zbieg okoliczności.Zwłaszcza że to jedyny namacalny dowód jakim dysponują poza tymi tajemniczymi "śladami".Trochę śmieszno,trochę straszno            
ZASADY FORUM: Publikowane komentarze są prywatnymi opiniami użytkowników portalu. TVN Warszawa.pl nie ponosi odpowiedzialności za treść opinii.
        		Dodaj swój komentarz »
Zobacz wszystkie komentarze »Zostań Reporterem 24 - wyślij nam swój materiał przez 
                        Kontakt24 lub 
                        kontakt24@tvn.pl
Oglądasz: Mur runął na parkinguPrzeczytaj o tym więcej »Oglądasz: Wybite szyby i zniszczone autaPrzeczytaj o tym więcej »Oglądasz: Z tramwaju wprost pod kołaPrzeczytaj o tym więcej »Oglądasz: Anioł objawił się na UrsynowiePrzeczytaj o tym więcej »Oglądasz: Hipsterskie śniadania w autobusowej haliPrzeczytaj o tym więcej »Oglądasz: Zorganizowali "gang dzieciaków" i pomazali chodnikiPrzeczytaj o tym więcej »Oglądasz: To może być bardzo droga podróżPrzeczytaj o tym więcej »
                    Niby zwykły napis. Ktoś mógłby nawet nazwać go bohomazem, wynikiem prymitywnego wandalizmu. Ale jeśli wczytać się dokładnie i przeanalizować niuanse,...                    WIĘCEJ »
Zobacz więcej absurdów »Copyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione