 Jacek GrześkowiakNewsletter Cotygodniowa porcja informacji lotniczych  Dołącz do nas !          Około 10 tysięcy gości, w tym klientów i pracowników firmy Boeing, urzędników państwowych, partnerów i dostawców zebrało się w fabryce w Everett w stanie Waszyngton, aby być świadkami premiery samolotu Intecontinental podczas imprezy zatytułowanej „Niezwykły, ponownie”. Jim Albaugh prezes i szef zarządu Boeing Commercial Airplanes przy okazji prezentacji maszyny powiedział:- Nowy 747-8 Intercontinental jest wyposażony w najnowsze innowacje technologiczne. Zastosowano w nim wiele przełomowych technologii, które znajdą się również w samolocie Dreamliner - powiedział Albaugh. - Jesteśmy przekonani, że nasi klienci docenią niskie koszty operacyjne, oraz że pasażerowie będą zadowoleni z komfortu jakie zapewnia całkowicie nowe wnętrze.Nico Buholz, wiceprezes Lufthansa Group Fleet Management stwierdził:- Jako pierwszy klient, który otrzyma 747-8 Intercontinental, nie możemy się doczekać, aż w przyszłym roku powitamy ten samolot w naszych barwach, ponieważ przyczyni się on do modernizacji naszej floty oraz do osiągnięcia lepszych wyników w naszych dążeniach do ochrony środowiska.747-8 Intercontinental będzie miał niższy koszt operacyjny w przeliczeniu miejsca na pokładzie na milę, niż jakikolwiek inny duży samolot pasażerski. Koszty te będą o 12 procent niższe, niż w przypadku jego poprzednika – modelu 747-400. Samolot zapewnia o 16 procent większą oszczędność paliwa, produkuje o 16 procent mniej dwutlenku węgla na jednego pasażera oraz charakteryzuje się o 30 procent niższym poziomem wytwarzanego hałasu niż 747-400. 747-8 Intercontinental posiada w swoim wnętrzu wiele rozwiązań, które zastosowane zostały także w modelu 787 Dreamliner, takich jak architektura wnętrza pozbawiona kantów, zapewniająca pasażerom większe poczucie komfortu oraz przestrzeni, dodająca jednocześnie więcej miejsca na bagaż podręczny. Czerwono-pomarańczowy wzór malowania ma uhonorować kluczowych klientów koncernu, u których te kolory oznaczają dobrobyt i szczęście.  Oprac. na podst. Inf. pras. BoeingFot. Boeing

Aktualności lotnicze | Lotnicza giełda pracy | Historia lotnictwa | Spis treści
Aktualności lotnicze | Lotnicza giełda pracy | Historia lotnictwa | Spis treściPower by 
						
SAMOLOTY.PL
