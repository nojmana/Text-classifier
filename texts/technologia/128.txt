2 tygodnie temu polską strefę globalnej sieci obiegła wiadomość o szykowaniu przez Polsat nowego kanału gamingowego o nazwie Polsat Games. Telewizja wysłała wówczas odpowiedni wniosek do Krajowej Rady Radiofonii i Telewizji i teraz czeka na akceptację.Natychmiast pojawiła się fala spekulacji na temat tego, czym miałby być ten kanał, do kogo będzie kierowany i czy będzie miał coś wspólnego z e-sportem. Postanowiliśmy więc rozwiać wszelkie wątpliwości na ten temat i porozmawiać z Bartoszem Pawlikiem, dyrektorem programowym Polsat Games.„Będzie to kanał rozrywkowy, growy i e-sportowy, dedykowany przede wszystkim graczom casualowym, którzy na grach się wychowali lub wychowują, znajdują w nich rozrywkę i relaks. Tematyką oraz kontentem chcemy trafić do środowiska graczy, które się teraz w Polsce szybko rozwija” - powiedział specjalnie dla serwisu GeekWeek.pl Bartosz Pawlik.Polsat Games ma wystartować jesienią. W ramówce znajdzie się masa ciekawych programów dla wszystkich fanów gier wideo, obojętnie, w jakim są wieku. Będzie to miejsce również dla fanów gier, którzy wychowali się na Commodore czy Amidze, mają już swoje rodziny i z nostalgią spoglądają na czasy Diablo 1 czy StarCrafta.Widzowie Polsat Games mogą liczyć na ogromną dawkę ciekawych informacji związanych z kulturą nowoczesną, najnowszymi technologiami, polsatowymi turniejami e-sportowymi, relacjami na żywo z najróżniejszych imprez e-sportowych w Polsce i na świecie, a także materiałami edukacyjnymi dla młodych.„Chcemy stworzyć na kanale środowisko w pełni bezpieczne dla dzieci i młodzieży. Będzie to miejsce odpowiednio oznaczone, kontrolowane przez psychologów, pedagogów, Krajową Radę Radiofonii i Telewizji, Rzecznika Praw Dziecka i masę innych regulacji wewnętrznych, od dawna działających w ramach telewizji Polsat” - zdradził nam Pawlik.Polsat Games będzie bezpieczną przystanią dla młodych graczy. Ostatnimi czasy w globalnej sieci, co świetnie widoczne jest np. na YouTube, pojawia się sporo zagrożeń dla dzieci i młodzieży. Rodzice graczy będą więc mogli być spokojni o to, że ich pociechy znajdą się w środowisku stworzonym z myślą o ich bezpieczeństwie, pełnym poważnych autorytetów i edukacji związanej z szybko rozwijającym się rynkiem gier.„Na kanale Polsat Games będą pojawiły się znane twarze ze świata telewizji, muzyki czy tradycyjnego sportu, abyśmy mogli zobaczyć, jaką rolę w ich życiu odgrywa gaming i e-sport, a także pokazać, że fascynacje grami zagościły na dobre w świecie mainstreamu” - dodał dyrektor programowy Polsat Games.Twórcy nowego kanału rozrywkowo-gamingowego w Polsacie chcą nawiązać współpracę z gwiazdami mediów, YouTuberami i znanymi osobistościami świata e-sportu, ale również pokazać nowe twarze, które wybiorą sami widzowie Polsat Games lub którymi sami się staną.Widzowie będą mieli nie tylko okazję zapoznać się z osiągnięciami każdego z interesujących ich graczy, bezustannie śledzić ich poczyniania w sieci, ale również będą mogli skupić się na rozwoju swoich pasji i poszerzać horyzonty związane ze swoimi zainteresowaniami gamingowymi.„Chcemy na kanale Polsat Games pomóc graczom w realizacji ich pasji. Zamierzamy ich wspierać na tej drodze, doradzać, dzielić się doświadczeniem ekspertów, uświadamiać pewne rzeczy czy ostrzegać przez konsekwencjami częstego poświęcania się tej formie rozrywki. Chcemy podejść do tego niezwykle popularnego aktualnie zjawiska, jakim niewątpliwie jest gaming, tak dogłębnie, jak to tylko możliwe” - powiedział nam Bartosz Pawlik, twórca nowego kanału w Polsacie.Oglądając Polsat Games, który będzie swoistą innowacją w polskich mediach, będziecie mogli liczyć również na potężną dawkę rozrywki związanej z popularnymi grami i z ich pomocą przenikaniem się świata wirtualnego z rzeczywistym. Na razie brzmi to wszystko bardzo enigmatycznie, ale niebawem, gdy wystartuje kanał, to wszystko stanie się dla Was jasne.Źródło: GeekWeek.pl / Fot. Wikipedia/PxHere/Twitter