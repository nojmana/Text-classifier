Regularne, comiesięczne wynagrodzenie bez konieczności pracy – taki obraz wyłania się z prognoz przedstawionych na międzynarodowej konferencji TED w Vancouver. Nasze zadania nie wykonają się same. Mają je przejąć inteligentne roboty. Jednym z nich może być Sophia, humanoidalny robot obdarzony sztuczną inteligencją, który po raz pierwszy przyjedzie do Polski. Będzie jednym z 250 speakerów z całego świata, którzy 13 - 14 czerwca wystąpią na kongresie Impact'18 w Krakowie.- Już na początku lat 30. XXI wieku, w krajach wysoko rozwiniętych obywatele będą otrzymywali dochód podstawowy bez konieczności pracy. Pod koniec lat 30. XXI wieku dochód podstawowy obejmie resztę świata. Dzięki temu każdy z nas będzie mógł żyć na bardzo dobrym poziomie – zadeklarował Ray Kurzweil, amerykański futurolog, informatyk i propagator idei transhumanizmu.Dlaczego mielibyśmy dostawać „darmowe pieniądze”? Według Kurzweila, do tego czasu dużą część zadań i prac wykonywanych przez ludzi zostanie zastąpiona przez Sztuczną Inteligencję. Dzięki temu ma też znacząco wzrosnąć dynamika produkcji, efektywność pracy i co za tym idzie, dochód PKB. Według niego, w tej sytuacji, każde z państw powinno wprowadzić dochód podstawowy.I rzeczywiście, tak dynamiczny rozwój badań nad sztuczną inteligencją, powoduje, że ma ona zastosowanie w niemal każdej dziedzinie naszego życia. A jej sprofesjonalizowanie sprawia, że jest bardziej efektywna i tańsza od pracy człowieka. Steve Emecz, jeden ze speakerów ubiegłorocznego Impact’17, współtwórca firmy CollectAI udowodnił, że nawet nie zdajemy sobie z tego sprawy, jak wszędobylska jest to technologia, zadając wtedy pytanie do wypełnionej po brzegi sali: kto na co dzień używa sztucznej inteligencji. Tylko kilka osób podniosło wówczas rękę.- Kto z was nie używał tłumacza Google albo Siri? To są przykłady sztucznej inteligencji. Użytkownik nie wie o tym, że po drugiej stronie jest inteligentny program. Tak będzie coraz częściej, bo kontakt z AI stanie się czymś naturalnym – mówił Emecz.Już niedługo bowiem zamiast konsultantów online, możemy dyskutować z chatbotami. Według wyliczeń, taka zamiana ról spowodowałaby niesamowite oszczędności dla firm. Byłyby to trzydziestokrotnie niższe koszty obsługi, a SI mogłaby przejąć nawet 70 proc. zadań wykonywanych przez pracowników. Pozostałe 30 proc. należałoby do pracy kreatywnej lub zagadnień bardzo specyficznych.Co ciekawe algorytmy uczenia maszynowego pojawiają się coraz częściej wokół nas. Na początku kwietnia Giełda Papierów Wartościowych w Warszawie poinformowała, że udostępniła swoim klientom pierwszą pilotażową wersję „GPW Asystenta”. Czyli chatbota, który wykorzystując możliwości sztucznej inteligencji oraz aplikację do komunikacji, będzie mógł podawać na bieżąco raporty EBI i ESPI czy chociażby branżowe wiadomości z Polskiej Agencji Prasowej.- GPW Asystent to nowoczesne narzędzie komunikacyjne, które pozwala użytkownikom Facebook Messengera na dostęp do notowań i informacji giełdowych bezpośrednio w aplikacji. Giełda Papierów Wartościowych w Warszawie jest pierwszą giełdą w Europie, która udostępniła chatbota o takiej funkcjonalności – chwalą się przedstawiciele Giełdy Papierów Wartościowych.To nie jedyna innowacja na rynku związana ze Sztuczną Inteligencją. Prywatne firmy korzystają ze specjalnie przygotowanego chatbota, który rekrutuje im pracowników. Rekruter rozmawia z kandydatami za pomocą Facebook Messengera i specjalnego algorytmu. Jeżeli ich kwalifikacje, umiejętności i oczekiwania finansowe pokrywają się z tym, czego oczekuje pracodawca, to mogą oni zostać zaproszeni już na tradycyjną rozmowę kwalifikacyjną. Upowszechnienie się tej metody odbywania wstępnych rozmów rekrutacyjnych wśród pracodawców spowoduje oszczędność czasu dla obu stron. Pracownik na Facebooku dowiaduje się, czy warto jest dla niego jechać, czasami kilkaset kilometrów, na rozmowę kwalifikacyjną. Pracodawca, również dzięki SI i social media, wie, z kim będzie miał do czynienia i nie straci czasu na bezowocne wypytywanie podczas rozmów „na żywo”.Innym przykładem jest pomysł Johanna Hauswalda, uczestnika Impact'17 i jednego z założycieli Clinc AI. Ich produkt – Finie - to nic innego jak inteligentny asystent finansowy. Służy poradą w sprawie finansów osobistych, można zlecić mu realizację przelewu, założenie depozytu, sprawdzenie historii transakcji. Finie wyróżnia się tym, że doskonale rozumie ludzką mowę, posługuje się codziennym językiem, nie trzeba więc zwracać się do niego z użyciem konkretnych, wystandaryzowanych formułek.Dzięki rozwojowi Sztucznej Inteligencji możemy być bardziej fit. IBM razem z Instytutem Psychologii Stosowanej Uniwersytetu Jagiellońskiego stworzyło „Jane AI”, czyli wirtualnego trenera personalnego.- Witaj! jestem Jane AI - sztuczna inteligencja, której celem jest promowanie aktywnego stylu życia. Masz niepowtarzalną szansę, aby dołączyć do mojej elitarnej grupy. Będę Ci towarzyszyć 24 godziny na dobę, aby dawać spersonalizowany feedback, wsparcie i motywować Cię do działania – mówi na dzień dobry Jane.Aplikacja została zaprojektowana tak, aby analizować dane dotyczących aktywności fizycznej oraz zachęcać ludzi do wykonywania ćwiczeń i prowadzenia zdrowego trybu życia. Jak podaje biuro prasowe IBM, aplikacja bazuje na informacjach na temat liczby kroków, dystansie pokonanym danego dnia, spalonych kaloriach czy lokalizacji potrzebnej do ustalenia warunków pogodowych. Natomiast dzięki analizie wpisów publikowanych w portalach społecznościowych jest w stanie poznać nastrój, poziom motywacji czy osobiste cele oraz może sama zachęcać użytkownika do aktywności.„Jane AI” to modelowy przykład współpracy świata biznesu ze światem nauki, gdzie każda ze stron wygrywa.- Mobilna i kognitywna technologia daje nam bezpośredni dostęp do specjalistycznego wsparcia bez względu na miejsce i porę. Z kolei dla nas, naukowców to ogromne źródło wiedzy, które umożliwi nam badanie nawyków związanych ze zdrowiem na większą skalę, i dzięki temu objęcie pomocą większej ilości osób – wyjaśnia Prof. Piotr Jedynak, Dziekan Wydziału Zarządzania i Komunikacji Społecznej, Uniwersytetu Jagiellońskiego.Sztuczny trener personalny to oczywiście wierzchołek góry lodowej prac IBM nad Sztuczną Inteligencją. „Wykorzystaj moc Sztucznej Inteligencji i przekształć dane w nowe sposoby prowadzenia biznesu” - zachęca IBM Watson, czyli narzędzie łączące marketing, zaangażowanie klienta, edukację, usługi finansowe z Internetem Rzeczy. Dzięki rozwojowi SI całkowicie zmienił się świat reklamy i marketingu. Teraz to nie my musimy szukać interesujących nas przedmiotów czy usług. To one wyszukują nas. Odpowiednio spersonalizowana reklama pokazuje nam wyłącznie to, czego akurat w danej chwili potrzebujemy.Jednak to Google, jako jedna z pierwszych firm na świecie, wykorzystała w swoim biznesie Sztuczną Inteligencję na tak masową skalę. Wyniki wyszukiwania w najpopularniejszej wyszukiwarce są dzisiaj niezwykle precyzyjne. Nawet gdy wpiszemy połowę fraz z błędami, Google „domyśla się”, o co nam chodzi. Jednak nie zawsze tak było. Wszystko za sprawą wprowadzonego „RankBrain”, czyli samouczącego się algorytmu Sztucznej Inteligencji. Jego implementacja okazała się prawdziwym przełomem. Według analizy jednego z najlepszych specjalistów od SEO – Erica Enge, wprowadzenie „RankBrain” spowodowało poprawę w wynikach wyszukiwani aż o 54 proc.To tylko kilka przykładów jak Sztuczna Inteligencja zmienia nasze codzienne życie. SI jest od dawna w naszych telefonach, samochodach, domach, a niedługo będzie zapewne nawet w naszych lodówkach. System Bixby znany z telefonów Samsung Galaxy jest właśnie przykładem Sztucznej Inteligencji dostępnej dla każdego. A ponieważ Koreańczycy niedawno wykupili firmę specjalizującą się w rozwoju SI, to niedługo możemy liczyć, że ulepszony system Bixby trafi do telewizorów czy właśnie lodówek. Wydaje się więc, że od Sztucznej Inteligencji nie ma już odwrotu.Sophia, humanoidalny robot obdarzony sztuczną inteligencją, po raz pierwszy przyjedzie do Polski. Będzie jednym z 250 mówców z całego świata, którzy 13 - 14 czerwca wystąpią na kongresie Impact'18 w Krakowie.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs