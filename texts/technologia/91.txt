Jadąc do Chin niejedna osoba zapomniała o tym, jak prezentuje się tam sytuacja portali i aplikacji internetowych. Mianowicie w Chinach nie mamy dostępu do wielu zachodnich aplikacji zasilanych przez m.in. Google, zapomnijmy też o Facebooku czy Instagramie. Jednak jeśli chcemy utrzymać kontakt ze światem to żaden problem! Chińczycy doskonale radzą sobie bez zachodnich aplikacji, mają bowiem cały szereg lokalnych aplikacji i portali, których zaawansowanie niejednokrotnie wykracza poza znane nam firmy. Przedstawiamy najpopularniejsze chińskie aplikacje mobilne.Poniżej przedstawiamy chińskie aplikacje mobilne najchętniej używane przez Chińczyków:Początkowo znany jako Weixin komunikator internetowy i portal społecznościowy. Stworzony został przez firmę Tencent Inc. w 2010 roku. Dzięki niej możemy m.in. wysyłać wiadomości, robić zakupy czy wykonywać płatności elektroniczne. Jest to najbardziej popularna aplikacja w Chinach, w większości sklepów czy restauracji możemy za jej pomocą dokonywać płatności. Aktualnie posiada ponad 950 milionów użytkowników, a na całym świecie wciąż rośnie jej popularność.Aplikacja do pobrania: Google Play / App Store Znana po prostu jako DiDi platforma oferująca usługi transportowe oraz nawigacyjne. Powstała z połączenia aplikacji dwóch firm – Tencent Inc. oraz Alibaby. Aktualnie ma też wśród sponsorów trzeciego giganta na chińskim rynku – Baidu. Darmowa aplikacja nazywana jest chińskim Uberem, bowiem za jej pomocą możemy zamówić taksówkę, skorzystać z prywatnego przejazdu, zamówić kierowcę zatrudnionego przez DiDi, skorzystać z przejazdu busem firmy DiDi, a nawet wypożyczyć samochód czy rower. Firma jest bardzo popularna, dziennie wykonuje ponad 25 milionów przejazdów.Aplikacja do pobrania: Google Play / App StorePierwotnie Qiyi, internetowa platforma filmowa. Została stworzona w 2010 roku w Pekinie przez firmę Baidu. Aplikacja oferuje usługę VOD czyli wideo na życzenie. Jest aktualnie jedną z największych platform filmowych w Chinach. Miesięcznie aplikacja używana jest łącznie przez 6 miliardów godzin przez wszystkich użytkowników. Od końca 2017 roku iQiyi podpisał umowę z Netflixem, dzięki czemu w swojej ofercie może mieć niektóre produkcje amerykańskiego koncernu.Aplikacja do pobrania: Google Play / App StorePortal społecznościowy w formie weibo – mikrobloga. Działa od 2009 roku pod firmą Sina Corporation. Choć mówi się o powolnym spadku popularności Sina weibo, wciąż jest w czołówce mając około 400 milionów aktywnych użytkowników miesięcznie. Aplikacja w wersji na iOS dostępna jest w języku angielskim, zaś na innych systemach wciąż trwają testy tej wersji językowej.Aplikacja do pobrania: Google Play / App StoreChiński portal zakupowy założony w 2003 roku przez Alibaba Group. Jedna z największych stron zakupowych na całym świecie i jedna z dziesięciu najczęściej odwiedzanych stron na świecie. Aktualnie Taobao ma ponad 580 milionów użytkowników i ponad miliard produktów w swojej ofercie. Strona umożliwia sprzedaż i zakupów produktów w ustalonej cenie lub aukcji. Firma oferuje cały zakres promocji. Największe są podczas chińskiego Dnia Singli 11 listopada, odpowiednika amerykańskiego Cyber Poniedziałku.Aplikacja do pobrania: Google Play / App StoreAplikacja randkowa, własność Tantan International. Jedna z najbardziej popularnych aplikacji o charakterze randkowym. Używając jej można poznawać nowych ludzi, tworzyć przyjaźnie lub zapoznać się z sugerowanymi przez aplikację kandydatami na randkę, którzy wybierani są zgodnie z preferencjami użytkownika.Aplikacja do pobrania: Google Play / App StoreZnany jako Dian Ping serwis, w którym znajdziemy opinie o przeróżnych lokalach usługowych, a także oferujący szereg zniżek. Jest własnością Dianping Holdings Ltd. ze wsparciem giganta Tencent. Aplikacja zawiera informacje o lokalach z ponad 2300 chińskich miast. W jej ofercie znajdziemy opinie o m.in. restauracjach, kawiarniach, barach, barach karaoke, a nawet o salonach kosmetycznych. Dodatkowo możemy przy jej pomocy zarezerwować miejsce czy termin w lokalu, a także skorzystać z szerokiej gamy zniżek przyznawanych m.in. za korzystanie z usług w grupie.Aplikacja do pobrania: Google Play / App StorePlatforma oferująca dowóz jedzenia. Aplikacja stworzona przez dwóch studentów Szanghajskiego Uniwersytetu Jiao Tong w 2008 roku. Wśród jej sponsorów znajdziemy Tencent Inc. czy Alibaba Group. Firma współpracuje też z DiDi Chuxing. Ele.me obsługuje ponad 2000 chińskich miast, oferując dowóz jedzenia z wielu restauracji, ale też transport zakupów z najbardziej popularnych sieci i sklepów. Aplikacja została w 2017 roku dopracowana o część sprawdzającą bezpieczeństwo jedzenia z obsługiwanych lokali. Restauracje, które nie spełniają wymogów lub naruszają zasady narzucone przez aplikację są automatycznie usuwane, dzięki czemu zamawiając przez Ele.me możemy być pewni jakości jedzenia.Aplikacja do pobrania: Google Play / App StoreWyżej wymienione chińskie aplikacje mobilne są coraz bardziej popularne, nie tylko w Chinach, ale i na całym świecie. Z użytkowania większości z nich możemy cieszyć się także w Polsce. Serdecznie zachęcamy do zapoznania się z chińskimi aplikacjami, zwłaszcza jeśli planujemy wizytę w Państwie Środka.
ChinskieTargi.pl to jedyny polsko języczny portal ze wszystkimi chińskimi targami. Łatwa wyszukiwarka pomoże znaleźć interesujące targi w Chinach.
Bezpieczne płatności z PayPalCopyright © 2011-2018 ChinskiRaport.pl