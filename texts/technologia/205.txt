Według niej "oddzielenie się statku od trzeciego stopnia rakiety nośnej Sojuz-FG nastąpiło w wyznaczonym czasie".Na pokładzie Sojuza MS-09 znajdują się 43-letni Rosjanin Siergiej Prokopjew oraz reprezentujący Europejską Agencję Kosmiczną (ESA) 42-letni Niemiec Alexander Gerst i astronautka amerykańskiej NASA, 42-letnia lekarka Serena Aunon-Chancellor.Dla tej ostatniej, urodzonej w USA córki emigranta z Kuby, jak też dla Prokopjewa, jest to pierwsza wyprawa w kosmos, natomiast Gerst przebywał już na ISS od maja do listopada 2014 roku. Sojuz MS-09 ma zacumować do stacji orbitalnej w piątek o godz. 13.21, zatem jego samodzielny lot potrwa dokładnie dwie doby.Obecną załogę stacji, przebywającą tam od marca, tworzą dwaj Amerykanie: Andrew Feustel i Richard Arnold oraz Rosjanin Oleg Artemjew. Wszyscy trzej mają powrócić na Ziemię 4 października statkiem Sojuz MS-08. W tydzień później statkiem Sojuz MS-10 wyruszą na ISS Rosjanie Aleksiej Owczynin i Nikołaj Tichonow oraz Amerykanin Nick Hague.Pobyt Prokopjewa, Gersta i Aunon-Chancellor w kosmosie potrwa 187 dni, do ich powrotu na Ziemię 13 grudnia statkiem Sojuz MS-09.mr