Śląscy policjanci zatrzymali w środę 33-letniego Tobiasza O. z Warszawy – założyciela Crypto Academy, kryptowalutowej firmy doradczej. Miała ona oferować doradztwo inwestycyjne, w rzeczywistości jej właściciel wyłudził od klientów równowartość 200 BTC i przed trzema miesiącami zniknął.Crypto Academy oferowała klientom szkolenia z zakresu inwestowania w kryptowaluty – po kryptoboomie z końca ubiegłego roku jej usługi zaczęły się cieszyć dużym powodzeniem. Swoim kilkudziesięciu klientom oprócz samego “doradztwa” i dostępu do płatnej grupy z sygnałami giełdowymi Tobiasz O. oferował również bezpośrednią pomoc inwestycyjną. Wyglądała ona tak, że klienci przekazywali właścicielowi firmy bitcoiny albo złotówki, za które ten kupował BTC. Zyski miały sięgać nawet 180 procent, zaś rozliczenie inwestycji miało nastąpić na początku tego roku. Od kwietnia 2017 roku pieniądze przekazało Tobiaszowi O. kilkadziesiąt osób, w efekcie pod koniec grudnia 33-latek dysponował sumą około 200 BTC (około dziesięciu milionów złotych według ówczesnych kursów).Klienci Crypto Academy nigdy nie doczekali się rozliczenia spodziewanych zysków. W styczniu Tobiasz O. zaginął – a wraz z nim pieniądze jego klientów. Informacje o jego zniknięciu pojawiały się najpierw na kryptowalutowych grupach w portalach społecznościowych, 24 stycznia do akcji wkroczyła policja. Poszukiwania szefa Crypto Academy trwały aż cztery miesiące, aż w ubiegłą środę o jego zatrzymaniu poinformował wydział prasowy Katowickiej Komendy Wojewódzkiej Policji. Policja nie poinformowała o szczegółach zatrzymania.Zatrzymania dokonali policjanci z wydziału do walki z cyberprzestępczością i na wniosek katowickiej prokuratury szefa Crypto Academy aresztowano. Za spowodowanie strat znacznej wartości Tobiaszowi O. grozi nawet 10 lat więzienia. Pozostaje pytanie, co ze zwrotem wyłudzonych pieniędzy. Biorąc pod uwagę, że Crypto Academy zbierała fundusze od swoich klientów już od kwietnia ubiegłego roku, gdy bitcoin kosztował około 4 tysięcy złotych, wypłata obiecanych 180-procentowych zwrotów nie powinna stanowić problemu… pod warunkiem, że Tobiasz O. nie wydał jeszcze całości wyłudzonych środków.

Osoby, które zostały oszukane przez firmę Crypto Academy policjanci proszą o kontakt z Wydziałem do walki z Cyberprzestępczością KWP w Katowicach, pod numerem telefonu 32 200 14 60.Zaloguj sie i napisz komentarz!          
Nazwa użytkownika lub email


Hasło

 Pamiętaj mnie



Nazwa użytkownika lub e-mail


Nowe hasło


Potwierdź hasło:

Podpowiedź: twoje hasło powinno zawierać przynajmniej siedem znaków. Dla bezpieczeństwa użyj wielkich i małych liter, cyfr i symboli takich jak ! " ? $ % ^ & ).
Nazwa użytkownika


E-mail

Your custom content goes here.