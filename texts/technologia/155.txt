Odmieni to nie do poznania na lepsze życie wszystkich ludzi borykających się z poważnymi chorobami. Nowa technologia nie wymaga instalowania w ludzkim ciele toksycznych baterii zasilających implanty, a wykorzystywane fale radiowe są bezpieczne dla zdrowia ludzi.Szczegółowe badania na ten temat zostaną przedstawione na konferencji SIGCOMM, zorganizowanej przez Stowarzyszenie ds. Maszyn Komputerowych. Jednak już teraz możemy poznać kilka najważniejszych kwestii na temat jego funkcjonowania.Urządzenie nosi nazwę In Vivo Networking (IVN) i bez problemu zasila w energię elektryczną implanty umieszczone nawet na głębokości 10 centymetrów wewnątrz ciała człowieka. Wówczas urządzenie może znajdować się w odległości do 1 metra od pacjenta.System może zasilać bezprzewodowo również znaczniki RFID stosowane w Internecie Rzeczy, w sklepach czy w chipowaniu pracowników firm, co ostatnimi czasy jest coraz popularniejsze. W odróżnieniu od zwykłych implantów medycznych, RFID-y mogą być zasilane nawet z odległości do 38 metrów.Takie dobrodziejstwa płynące z IVN pozwalają stworzyć zupełnie nowy, niedostępny do tej pory system komunikacji pomiędzy najróżniejszymi inteligentnymi urządzeniami.Pozostaje nam poczekać do sierpniowej konferencji SIGCOMM. Wówczas twórcy systemu pokażą nam swoje pomysły na zastosowanie tej niesamowitej technologii, która wprowadzi innowacje do świata m.in. medycyny, handlu czy logistyki.Źródło: GeekWeek.pl/MIT / Fot. MIT