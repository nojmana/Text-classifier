
                Nasza strona internetowa używa plików cookies. Korzystając z niej wyrażasz zgodę na używanie cookies, zgodnie z aktualnymi ustawieniami przeglądarki. Więcej informacji 
X



Szukaj


w całym portalu
                            
Artykuły
                            
Baza inwestycji
                            
Baza firm
                            
Baza produktów
                            
Baza filmów
                            
Baza autorów
                            


        Jesteś:
    
05 czerwca
                       2018

Wróć

                                    Obsługując w minionym roku ponad 88 milionów pasażerów (5,5% więcej niż w 2016 r.), port lotniczy w Dubaju był trzecim największym na świecie po Atlancie i Pekinie. Trudno przejść obok tego osiągnięcia obojętnie, zważywszy na fakt, że do grupy trzydziestu największych portów trafił on po raz pierwszy dopiero w 2007 roku.
                                



Autor
                                                Piotr Trzepacz
                                             Przykład portu lotniczego Dubaj pokazuje, że możliwe jest zburzenie dotychczasowej hierarchii zdominowanej przez ośrodki obszaru transatlantyckiego oraz konkurowanie z centrami Dalekiego Wschodu. Idealnie wykorzystuje swoją lokalizację między tymi dwoma obszarami koncentracji światowych centrów gospodarczych.Dubaj to fenomen miasta, które w ciągu zaledwie trzech dekad zyskało znaczenie, na które inne ośrodki najczęściej pracowały przez stulecia, dodatkowo przeważnie wsparte funkcją stołeczną. Można powiedzieć, że ośrodek ten przyzwyczaja do kolejnych rekordów w zakresie architektury i urbanistyki. Obok wciąż jeszcze najwyższego budynku świata (Burj Khalifa) i jednego z największych portów lotniczych świata (Dubai International) aktualnie miasto to jest miejscem realizacji jednego z największych projektów inwestycyjnych ukierunkowanych na stworzenie specjalnej strefy ekonomicznej, która miałaby obsługiwać początkowo przede wszystkim lotniczy ruch towarowy oraz oferować pełny zakres związanych z tym usług. Dubai World Central to kolejny przykład działań, których celem jest uniezależnienie Emiratów od przemysłu naftowego. Organizowanie wysokiej jakości przestrzeni usługowej i przemysłowej ma przyciągać do Dubaju największych światowych inwestorów. Miasto zbudowało swoją potęgę dzięki ropie naftowej, ale władze Emiratów mają świadomość, że zapewnienie im przyszłości wymaga reorientacji bazy ekonomicznej. Jest to również kolejny krok w budowaniu globalnej rangi Dubaju jako przykładu miasta-wrota (gateway city). Wykorzystując swoje położenie i funkcję wielkiego węzła lotniczego staje się jednym z najważniejszych centrów decyzyjnych świata. ReklamaJednym z głównych elementów konstruowanego Dubai World Central, jest nowy port lotniczy Dubaju. Docelowo ma stać się największym portem świata, którego przepustowość może sięgnąć nawet 260 milionów pasażerów rocznie (aktualnie 5 milionów). W pierwszej fazie Dubai World Central pozwoli na rozdzielenie funkcji węzła lotniczego na port lotniczy Dubai International jako skoncentrowany na obsłudze ruchu pasażerskiego oraz Al Maktoum International, który wprawdzie również będzie uczestniczył w obsłudze pasażerskich potrzeb transportowych Emiratów, ale jego główną funkcją będzie obsłużenie nawet 12 milionów ton cargo rocznie. Port został uruchomiony w połowie 2010 roku. Jak dotąd korzystają z niego głównie przewoźnicy oferujący loty charterowe, a także przewoźnicy niskokosztowi. Do drugiej grupy należy m.in. węgierski Wizz Air.Samo lotnisko jest jednak tylko jednym z elementów projektu. Na cały projekt Dubai World Central składa się kilka inwestycji, które wspólnie doprowadzą do utworzenia zróżnicowanej pod względem funkcjonalnym jednostki urbanistycznej. Będą ją tworzyć, obok lotniska, strefy: Residential City, Logistic City, Enterprise Park, Commercial City, Aviation City, Staff Village oraz Golf City. Pierwsze cztery wymienione strefy można uznać za wręcz klasyczne wyposażenie inwestycji realizowanych na zasadach zbliżonych do koncepcji aerotropolis. Trzy ostatnie będą z pewnością wyróżniały ten projekt. Aviation City ma służyć kompleksowej obsłudze technicznej transportu lotniczego. Przeznaczono tam zarówno miejsce na lokalizację przedsiębiorstw związanych z przemysłem lotniczym, jak i miejscowy ośrodek naukowy poświęcony zagadnieniom lotnictwa. Golf City ma pełnić funkcję ekskluzywnego osiedla mieszkaniowego powiązanego z funkcją rekreacyjną na bazie wielkiego pola golfowego. Już wcześniej budując największe centra handlowe świata władze Dubaju zadbały o dostęp do szerokiego spektrum usług – począwszy od handlu po sztukę i rekreację. Udostępnianiu nowoczesnej przestrzeni na cele działalności gospodarczej musi towarzyszyć wysokiej jakości przestrzeń usługowa i rezydencjonalna, aby najlepsi specjaliści widzieli w zamieszkiwaniu Dubaju atrakcyjną alternatywę dla miast Europy czy Ameryki. Dubaj przesuwa kolejne granice zarówno w architekturze jak i w urbanistyce. Są to nie tylko granice formy i wysokości budynków czy ogólnej skali przedsięwzięć. Trzeba bowiem pamiętać, że realizacja tych wszystkich rekordowych inwestycji odbywa się w warunkach szczególnie trudnych, środowiska pustynnego. Tym większy wysiłek potrzebny był do tego, aby z wioski poławiaczy pereł uczynić miasto globalne.
                                            Chcesz być zawsze na bieżąco, otrzymywać ważne informacje jako pierwszy.
                                        
Zapisz się do  newslettera

                                            Chcesz mieć dostęp do bazy wartościowych artykułów.
                                        
Wykup dostęp do archiwum 
11.06.2018, 09:55
                                                

                                                            Polityka miejska czy mieszkaniowa?
                                                        
08.06.2018, 15:06
                                                

                                                            Poznań dla biznesu
                                                        
08.06.2018, 08:14
                                                

                                                            Miasto w Mieście – Sosnowiec
                                                        
07.06.2018, 07:50
                                                

                                                            Polskie Perły Architektury. CKK Jordanki
                                                        
06.06.2018, 09:20
                                                

                                                            Największy basen świata
                                                        
05.06.2018, 13:01
                                                

                                                            Łódź w budowie
                                                        

                    Newsletter
                    Bądź na bieżąco z rynkiem nieruchomości.

Zapisz się

                    Copyright 2007-2018 Borowczyk Investments
                
                    Projekt i wykonanie: Merixstudio
