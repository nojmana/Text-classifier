Na forum SupraMKV pojawiły się nieoficjalne informacje na temat amerykańskiej specyfikacji i ceny Toyoty Supry 2019. Wynika z nich, że nowy model będzie napędzany turbodoładowanym silnikiem 3.0 R6 o mocy 340 KM i będzie kosztował od 63 500 dolarów.Autor postu na forum powołuje się na nieoficjalne, lecz wiarygodne źródło. Jeśli informacje o cenie Supry się potwierdzą, nowy supersamochód Toyoty znajdzie się między bazowym Porsche 718 Cayman, który kosztuje 56 900 dolarów, a mocniejszym 718 Cayman S, dostępnym od 69 300 dolarów. Auto zadebiutuje prawdopodobnie jesienią na Paris Auto Show, razem ze swoim bliźniaczym modelem, BMW Z4.4,5 sekundy do setkiTurbodoładowany silnik Supry opracowało BMW. Ma dostarczać 500 Nm maksymalnego momentu obrotowego i rozpędzać auto do 60 mil/h (96 km/h) w 4,5 sekundy. Wcześniejsze przecieki donosiły także o mniejszym, turbodoładowanym, czterocylindrowym silniku 2.0 o mocy 251 KM. Być może będzie to podstawowy motor w gamie. Masa samochodu ma wynosić niecałe 1500 kg.Luksusowy supersamochódZ przecieku wynika, że Supra otrzyma 19-calowe, 5-ramienne obręcze kół. Wnętrze ma być wykończone na poziomie Lexusa i zawierać cyfrową tablicę rozdzielczą, wyświetlacz przezierny na szybę Head-up Display, a także kierownicę oraz system multimedialny od BMW. Nie zabraknie też nawigacji i systemów bezpieczeństwa czynnego, w tym systemu zapobiegającego zderzeniom, układu utrzymania pasa ruchu i asystenta parkowania. Z doniesień wynika, że Toyota opracowała nową plakietkę z logo Supry, zaś z tyłu pojawi się także szaro-czerwone logo GR.Supra w torowej wersjiW marcu na targach w Genewie zadebiutował wyścigowy koncept, który stanowi zapowiedź nowej Supry. Toyota GR Supra Racing Concept to dwudrzwiowe coupe z napędem na tylną oś i silnikiem z przodu, zbudowany z lekkich materiałów. Samochód ma obniżone przednie i tylne zawieszenie, wyczynowy układ wydechowy, wyścigowe koła BBS oraz opony Michelin. W hamulcach zastosowano zaciski i tarcze Brembo Racing. W wyścigowej kabinie znalazła się klatka bezpieczeństwa, fotele i pasy OMP i sportowa kierownica na specjalnej kolumnie z łopatkami zmiany biegów.40 lat legendyPierwsza Toyota Celica Supra A40 zadebiutowała w 1978 roku jako większa i mocniejsza wersja Celiki drugiej generacji. Po niej na rynek trafiły jeszcze trzy generacje – A60 w 1981 roku, A70 w 1986 roku i A80 w 1993 roku. Wszystkie cztery modele miały charakterystyczny dla samochodów GT układ z silnikiem z przodu i tylnym napędem. Czwarta generacja była najmocniejszym samochodem produkcyjnym w dotychczasowej historii Toyoty i najsłynniejszym sportowym autem w dorobku marki. Swoją sławę zawdzięczała w znacznej mierze sukcesom w sportach motorowych, a także roli w serii kinowych hitów „Szybcy i wściekli”.Na trasach sobotniego etapu Rajdu Niemiec, poprowadzonych głównie na poligonie wojskowym Baumholder, Andreas Mikkelsen i Anders Jæger toczyli zaciętą walkę o utrzymanie drugiej...Tegoroczna wystawa Poznań Motor Show była miejscem debiutu nowego modelu miejskiego samochodu z segmentu B o nazwie Mitsubishi Space Star 2018....Samochody ŠKODY wyposażone są w wiele najnowocześniejszych rozwiązań, które w różny sposób realizują jeden wspólny cel: zagwarantować jak najwyższy poziom bezpieczeństwa....
© 2018 MAGAZYNMOTOMI.PL
