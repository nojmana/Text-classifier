Podczas corocznego spotkania udziałowców Tesli Elon Musk przyznał, że firma niebawem powinna osiągnąć kluczowy cel dotyczący Modelu 3. Usprawnienie linii produkcyjnych odpowiadających za konstrukcję aut pozwoliło przyspieszyć cały proces. Firma jest już w stanie produkować 500 aut dziennie, czyli 3,5 tys. aut tygodniowo.Musk stwierdził, że w nadciągających tygodniach firmie powinno udać się jeszcze bardziej przyspieszyć produkcję Modelu 3. – Myślę, że do końca tego miesiąca będziemy mogli produkować 5 tys. samochodów tygodniowo – powiedział.To bardzo ważna liczba. Tesla, która wydaje horrendalne sumy m.in. na zwiększenie efektywności fabryk, mówiła wcześniej, że nie zacznie zarabiać, dopóki nie będzie w stanie produkować 5 tys. Modeli 3 tygodniowo. Firma początkowo chciała osiągnąć ten cel pod koniec 2017 roku. Kilkukrotnie przesuwała jednak termin.Nowe informacje wyprzedzają tym samym ostatnie prognozy firmy. Podczas ogłaszania wyników za pierwszy kwartał 2018 roku Tesla stwierdziła, że osiągnie poziom 5 tys. Modeli 3 generowanych tygodniowo dopiero na początku lipca. Nie wiadomo jednak, czy producent zdoła utrzymać ten poziom produkcji, gdy już go osiągnie.Elon Musk przyznał, że proces przyspieszania produkcji Modelu 3 nie należał do łatwych. Tesla musiała co najmniej dwa razy zamykać linie produkcyjne nowego samochodu, by wprowadzić usprawnienia. Firma przyznała też, że popełniła błąd, starając się zautomatyzować za dużą część procesu produkcyjnego Modelu 3.– To było chyba najbardziej wymagające, najcięższe kilka miesięcy, jakie przeżyłem – powiedział Musk na spotkaniu z udziałowcami. – Wydaje mi się jednak, że docieramy do celu – dodał.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs