W czasach gdy zainteresowanie sztuczną inteligencją jest większe niż kiedykolwiek (i będzie już tylko większe), mnóstwo znanych nazwisk zajmuje stanowisko po stronie tej technologii, bądź przeciwnie: używając argumentów, że stworzenie AI będzie pierwszym krokiem do zagłady ludzkości. Elon Musk od wielu lat odnajduje swoje miejsce w tej drugiej grupie ludzi, używając nawet sformułowania, że sztuczna inteligencja jest bardziej niebezpieczna niż broń nuklearna. Musk nie jest w swoich przekonaniach odosobniony niemniej fakt, że jest postacią tak rozpoznawalną, pozwolił byłemu CEO Google'a - Ericowi Schmidtowi na odniesienie się do postawy twórcy SpaceX i Tesli. Schmidt jawi się jako obrońca sztucznej inteligencji mówiąc bez ogródek, że Musk się myli, a AI może przynieść jedynie same dobrodziejstwa.Z końcem ubiegłego tygodnia, były prezes zarządu firmy Google - Eric Schmidt powiedział, że Elon Musk ma zupełnie błędne (exactly wrong) pojęcie o tym, jak rozwój sztucznej inteligencji może wpłynąć na społeczeństwo. Twórca Tesli, prócz przyrównywania AI do broni nuklearnej, a nawet twierdzenia, że AI jest o wiele niebezpieczniejsza mówił też, że przyczyni się ona bezpośrednio do wybuchu Trzeciej Wojny Światowej. Schmidt na konferencji VivaTech w Paryżu odważył się zaprzeczyć temu stanowisku twierdząc, że Musk nie rozumie jakie korzyści przyniesie ta technologia człowieczeństwu i jak przyczyni się do tego, by uczynić każdego mądrzejszym.Sztuczna inteligencja i uczenie maszynowe są fundamentalnie dobre dla ludzkości. Sprawią, że ​​każdy obywatel będzie mądrzejszy - od najlepiej wyedukowanego do tego najmniej wyedukowanego - powiedział Schmidt. - To pozwali nam dłużej żyć, ograniczy ból, choroby, pozwoli na usprawnienie systemów ekonomicznych i społecznych. W dłuższej perspektywie sprawi, że ludzkość jako cywilizacja stanie się dojrzalsza i mądrzejsza. Schmidt przyznał, że podobnie jak Musk obawia się minusów tej technologii, niemniej nie powinno to zatrzymać badań nad jej rozwojem. Dodał też, że najlepsze co mogą teraz zrobić rządy światowe to inwestować właśnie w sztuczną inteligencję.PurePC.pl to serwis informacyjny o nowinkach technologicznych, testach sprzętu, porównaniach, telefonach, najgorętszych grach oraz polecanych zestawach komputerowych.Działamy nieprzerwanie od 2006 roku i wśród portali o tematyce IT jesteśmy jednym z liderów w branży, pozostając jednak w pełni medium niezależnym.