Szacuje się, że w Polsce cierpi na nią ok. 80 tys. osób, a co roku przybywa nawet do 8 tysięcy nowych pacjentów.Lekarze stwierdzają, że mają pacjentów w coraz młodszym wieku. Ponieważ jednym z objawów jest drżenie rąk, to kiedyś wiązano to schorzenie z wiekiem pacjenta i diagnozowano ich późno. U ludzi młodych takie objawy budzą zaniepokojenie, stąd diagnoza jest szybsza. Innymi objawami są m.im niestabilność postawy i trudność z zachowaniem równowagi, zaburzenia mowy i połykania. Chorobie sprzyja m.in brak ruchu.Choroba Parkinsona dotyka nie tylko pacjenta - mierzy się z nią cała rodzina. Bardzo często opiekunem zostaje najbliższa osoba chorego: współmałżonek, dziecko, rodzeństwo.Niestety, mimo znaczącego postępu we współczesnej medycynie, nie wynaleziono jeszcze leku, który może wyleczyć tę chorobę. Obecne leki mogą jednak złagodzić objawy i opóźnić jej przebieg do tego stopnia, że chorzy mogą być aktywni zawodowo. Istnieje również szereg rozwiązań, które wpływają na poprawę komfortu życia opiekunów i pacjentów.Jakie są przyczyny choroby? Na czym polega leczenie? Jak się odżywiać w tej chorobie? Gdzie szukać informacji i pomocy, jeśli chory jest samotny?***Tytuł audycji: EurekaProwadzi: Artur WolskiGoście: Ewa Dobrowolska (Mazowieckie Stowarzyszenie Osób z Chorobą Parkinsona), dr n. med. Aleksandra Karbowniczek (neurolog związana z fundacją "Żyć z chorobą Parkinsona" oraz Polską Akademią Nauk)Data emisji: 12.04.2018Godzina emisji: 19.08agCzęsto takie objawy, jak roztargnienie czy zapominanie w naturalny sposób towarzyszą starości i nie wskazują na chorobę Alzheimera. - Jeżeli jednak pierwsze symptomy występują już przed 60. rokiem życia, jest to alarm - mówi Jarosław Gnioska z Centrum Alzheimera w Warszawie.Choroba przebiega w trzech etapach - wczesnym, umiarkowanym i zaawansowanym - i u różnych osób rozwija się w różnym tempie. - Prowadzimy dom pomocy społecznej, gdzie trafiają osoby pod koniec drugiego i w trzecim stadium. Mamy też dom dziennego pobytu dla osób w pierwszym i do połowy drugiego etapu. Tam prowadzimy bardzo intensywną terapię, robimy wszystko, by aktywizować mózg i stymulować fizycznie. Gotujemy tę zupę indywidualnie dla każdego chorego - tłumaczy gość audycji "Cztery pory roku".Wyjaśnia też, że choroba Alzheimera nazywana jest schorzeniem tysiąca małych błędów. - Dlatego przy poprawie do końca nigdy nie będziemy wiedzieli, co pomogło - wskazuje.Jakie niebezpieczne zachowania pojawiają się u cierpiących na tę chorobę? W jaki sposób należy podzielić się opieką nad chorym, by nie obciążyć nadmiernie jednego członka rodziny? O tym w audycji.***Tytuł audycji: Cztery pory rokuProwadzi: Roman CzejarekMateriał przygotowała: Agnieszka CiecierskaGość: Jarosław Gnioska (Centrum Alzheimera w Warszawie)Data emisji: 20.11.2017Godzina emisji: 11.21mg/kkDepresja jest chorobą cywilizacyjną, na świecie choruje na nią 350 milionów osób. W Polsce liczba ta sięga 1,5 miliona.  Rozwojowi tej choroby zazwyczaj sprzyja jakiś kryzys, jednak może się ona pojawić bez konkretnej przyczyny.- Depresja jest chorobą ogólnoustrojową, natomiast mamy do czynienia z manifestacją objawów psychicznych, takich jak niezdolność do odczuwania przyjemności, obniżony nastrój, stałe poczucie lęku i niepokoju, stałe uczucie zmęczenia, zaburzenia rytmów dobowych czy zaburzenia libido -  zauważa prof. Piotr Gałecki krajowy konsultant ds. psychiatrii.Na depresję może zachorować nawet 8-latek. U młodych osób objawia się inaczej niż u człowieka dorosłego.- Symptomami depresji u młodych mogą być m.in. zaburzenia w uczeniu się czy niechęć do chodzenia do szkoły, a przede wszystkim wycofanie się, izolacja, niemożność nawiązania kontaktu, porozumiewania się z rodzicami, wręcz unikanie kontaktów ze swoimi rówieśnikami. U młodszych dzieci depresja może się objawiać jako zaburzenia somatyczne np. jako ból brzucha, ból głowy, niechęć do jakiejkolwiek aktywności, nawet tej, która wcześniej dziecku sprawiała przyjemność – wyjaśnił prof. Janusz Hejtzman - psychiatra, dyrektor Instytutu Psychiatrii i Neurologii w Warszawie.Zdaniem psychiatrów, najskuteczniejszą metodą leczenia depresji, jest połączenie farmakologii i psychoterapii.Zapraszamy do wysłuchania nagrania.Tytuł audycji: Sygnały dniaProwadzi: Katarzyna Gójska i Wiesław MolakReporter: Ewa ChyraGość:  prof. Piotr Gałecki, prof. Janusz Hejtzman (Instytut Psychiatrii i Neurologii w Warszawie)Data emisji: 23.02.2018Godzina emisji: 8.43joKiedy tarczyca choruje, to nic nas nie boli i zwykle długo nie daje o sobie znać. Kobiety chorują 9 razy częściej od mężczyzn - dlaczego tak jest? - medycyna nie wie.Skutki zaburzeń w pracy tego gruczołu mają wpływ na cały organizm. Chorób tarczycy, a więc: nadczynności, niedoczynności, choroby Hashimoto, choroby Gravesa-Basedowa – nie wolno lekceważyć!- Można powiedzieć, że tarczyca to narząd mały i niepozorny ale jednak bardzo istotny. Reguluje nasz metabolizm - mówi w "Eurece" chirurg dr. Jacek Kurnicki. - Trzeba zdawać sobie sprawę, że być może nawet za dużą część dolegliwości może odpowiadać deregulacja układu hormonalnego - dodaje. - Tarczyca wymaga ogromnej opieki, bo to maleńki organ, który decyduje o jakości naszego życia. Trzeba ją otaczać opieką, bo kiedy jest puszczona samopas, to dokazuje i daje nam popalić. Ja coś takiego przeżyłam i absolutnie namawiam wszystkich, żeby robili badania profilaktyczne - mówi Katarzyna Dowbor, dziennikarka, twarz kampanii edukacyjnej "Tarczyca - otocz ją opieką".Jakie objawy daje chora tarczyca? Co to jest wole tarczycowe? Czy powiększona tarczyca może powodować trudności z oddychaniem? Zapraszamy do wysłuchania całej rozmowy. ***Tytuł audycji: EurekaProwadzi: Artur WolskiGoście: dr. Jacek Kurnicki (chirurg), Katarzyna Dowbor (dziennikarka, twarz kampanii edukacyjnej "Tarczyca - otocz ją opieką")Data emisji: 22.03.2018Godzina emisji: 19.09kh