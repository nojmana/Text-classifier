Firma Moelven chwali się, że buduje w tej chwili w Norwegii najwyższy drewniany budynek na świecie. Drewniana konstrukcja brzmi ciekawie, ale czy nie będzie tym samym łatwopalna? Firma twierdzi, że Mjøstårnet – bo tak nazywa się wspomniany budynek – będzie bezpieczniejszy od tradycyjnych konstrukcji stalowo-betonowych.– Mjøstårnet to jeden z najbezpieczniejszych budynków nad jeziorem Mjøsa, który może wytrzymać nawet rozległe pożary – mówi Even Andersen, konsultant ds. bezpieczeństwa pożarowego w Sweco Norge AS, firmie odpowiedzialnej za bezpieczeństwo pożarowe w budynku.Mjøstårnet ma mieć 18 pięter i mierzyć będzie 81 metrów wysokości. Firma twierdzi, że po oddaniu go do użytku w 2019 r. będzie najwyższym na świecie drewnianym budynkiem. Drewno jest materiałem łatwopalnym i do 1997 r. zakazano budowy w Norwegii domów drewnianych wyższych niż trzy kondygnacje. – Było to spowodowane starym "prawem ceglanym", które weszło w życie po pożarze miasta Ålesund w 1904 roku – czytamy w komunikacie prasowym Moelven.– Od czasu spłonięcia Ålesund wiele się zmieniło, a w Moelven mamy wieloletnie doświadczenie w budowaniu wysokich i ognioodpornych budynków drewnianych. Kluczem jest struktura i zastosowanie belek glulamowych – mówi prezes Rune Abrahamsen z firmy Moelven Limtre.Glulam, z którego powstaje konstrukcja Mjøstårnet, to skrót od "glued laminated timber", co na polski przetłumaczyć można jako "klejone drewno laminowane".– Konstrukcje z glulamu zachowują swoją nośność w razie pożaru. Nasze testy przeciwpożarowe wykazały, że glulam zyskuje warstwę ochronną węgla, która pozbawia ogień zdolności do kontynuacji płonięcia i zmusza go do zgaśnięcia – mówi konsultant ds. bezpieczeństwa pożarowego Andersen.– Nawet po długotrwałym wystawieniu na działanie ognia, struktura glulamowa o tak stabilnych wymiarach, jak stosowana w Mjøstårnet, będzie miała wystarczająco duży rdzeń nośny ze świeżego drewna. Konstrukcje są również rozmieszczone w odpowiedniej odległości od siebie, tak aby ogień nie mógł sam się poruszać, gdy pali się tylko konstrukcja. Zapobiega to zawaleniu się budynku, nawet w przypadku przepalenia się wyposażenia – dodaje.Firma informuje, że w Mjøstårnet wprowadzono też parę dodatkowych środków bezpieczeństwa:Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs