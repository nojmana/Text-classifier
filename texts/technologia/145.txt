Koniec antyterrorystycznej aplikacji na smartfony we Francji. Stworzona na zamówienie tamtejszego rządu aplikacja została po niespełna dwóch latach zlikwidowana, bo zupełnie się nie sprawdziła.Aplikacja o nazwie "Alarm - zamach", na której stworzenie francuski rząd wydał ponad ćwierć miliona euro, miała ostrzegać obywateli i turystów w razie ataków islamskich terrorystów, podając im niezbędne informacje i zalecenia dotyczącego tego, jak się należy zachować w sytuacji zagrażającej życiu.  Aplikacja funkcjonowała jednak fatalnie. W czasie terrorystycznych ataków często "milczała" - z drugiej strony zdarzało się, że informowała o zamachach, których w rzeczywistości nie było.  Paryscy komentatorzy sugerują, że ministerstwo spraw wewnętrznych się skompromitowalo. Teraz francuskie służby mają informować o zamachach głównie za pośrednictwem popularnych portali społecznościowych.(nm)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.