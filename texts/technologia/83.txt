Czy RODO coś mówi o przetwarzaniu danych osobowych w postaci skanu lub ksera dowodu osobistego — na przykład przez operatorów telekomunikacyjnych, przy zawarciu umowy? Krótka odpowiedź brzmi: nie, RODO nic o tym nie mówi, co nie oznacza, że podpisując umowę na abonament komórkowy mamy obowiązek zgodzić się na kserowanie naszych dokumentów tożsamości (wyrok NSA z 18 kwietnia 2018 r., I OSK 1354/16).Przetwarzanie skanu lub ksera dowodu osobistego przez operatora telekomunikacyjnego narusza przepisy o ochronie danych osobowych (fot. Olgierd Rudak, CC-BY-SA 3.0)Spór dotyczył decyzji GIODO, który uznał, że część stosowanych przez operatora telekomunikacyjnego klauzul na przetwarzanie danych osobowych w procedurze sprzedaży usług była sformułowana w sposób nieprawidłowy, nie zapewniając klientom swobody w kwestii wyrażenia zgody na przetwarzanie ich danych, a mianowicie:Skarga na decyzję została oddalona przez sąd: operator telekomunikacyjny może przetwarzać dane osobowe klientów wyłącznie w sposób określony przepisami prawa. Dopuszcza się wyłącznie przetwarzanie danych wskazanych w art. 161 ust. 2 PT, zaś inne dane — jeśli są związane ze świadczoną usługą — mogą być przetwarzane wyłącznie za zgodą użytkownika, która to zgoda nie może być domniemana lub dorozumiana z innego oświadczenia woli (art. 174 PT). Uzależnianie zawarcia umowy od podania innych danych, niż wymaganych prawem, jest niedopuszczalne (art. 57 ust. 1 PT), zatem łączenie klauzul oraz żądanie dodatkowych danych nie zapewniało swobody w zakresie złożenia oświadczenia wyrażającego zgodę na przetwarzanie danych osobowych przez operatora.Przetwarzanie skanu lub ksera dowodu osobistego przez operatora nie może być określane jako dane „potwierdzających możliwość wykonania zobowiązania”, bo dowód osobisty jest dokumentem potwierdzającym tożsamość osoby, a nie jej wiarygodność finansową — na jego podstawie nie da się ocenić czy abonent będzie w stanie terminowo regulować rachunki za telefon.
Nie ma też znaczenia, że w wydanej opinii UKE wyraził pogląd, że takie działania są dopuszczalne — po pierwsze opinia odnosi się do dawnego stanu prawnego, a po drugie organem kompetentnym w zakresie ochrony danych osobowych jest GIODO.Skoro zatem żaden przepis nie upoważnia operatora do przetwarzania innych danych osobowych, niż określone prawem telekomunikacyjnym, przetwarzanie danych osobowych zawartych w dowodzie osobistym — wizerunku, koloru oczu, wzrostu i adresu zameldowania — bez podstawy prawnej podważało zasadę legalności (art. 26 ust. 1 d. uoodo), zatem decyzja nakazująca zaprzestanie takich działań była prawidłowa.Q.E.D.Tags: art. 10 UoŚUDE art. 161 PT art. 172 PT art. 174 PT art. 23 UoODO art. 26 UoODO dane osobowe dowód osobisty GIODO NSA RODO telekomunikacja wizerunekReasumując (bo lubię, gdy coś jest wyłożone wprost i łopatologicznie): u operatora dowód należy okazać, ale na kserowanie nie musimy się godzić, a groźba odmowy podpisania umowy z tego powodu będzie bezprawna?Tak, o tym jest ten tekst :)A co w przypadku, gdy konsultant spisuje z dowodu więcej danych niż wymaga tego umowa/rejestracja numeru? Co można mu zrobić, tak personalnie za naruszenie, jak i firmie?To jeszcze analogicznie dla banków by się przydało …Banki, niby, mają swoje regulacje, a to dlatego (po części), że jest ustawa o zwalczaniu finansowania terroryzmu i praniu pieniędzy.Co wcale nie musi oznaczać, że bank powinien mieć prawo skanować/kserować mój dowód …Tak, posiłkuje się tym com zasłyszał w pracy. Nigdy tego nie badałem (bo nie miałem takiej potrzeby).Nie musi, ale — jak zawsze (sprawdzić, czy nie mogą).Pisząc „by się przydało” chciałem raczej wyrazić swoje „chciejstwo” zeby nie mogli …
Bo zdaje się, że jakiś czas temu stwierdzono, że ze względu na „specjalną rolę banków” można im na to pozwolić. (Grr)Tak, chociaż GIODO się odgrażał, że czasy się zmieniły i teraz wypadałoby przeanalizować ponownie ryzyka i czy przypadkiem bycie bankiem nadal powinno dawać takie prawo.Ale co my tu będziemy o jakimś RODO i bankach, kiedy UE oczekuje przesyłania skanów dowodów burmistrzów – https://www.facebook.com/groups/siappti/permalink/439481243156714/This site uses Akismet to reduce spam. Learn how your comment data is processed.

							poproszę newsletter (podaj adres email)						







polityka prywatności
Copyright © 2018 Czasopismo Lege Artis. All Rights Reserved.
The Magazine Basic Theme by bavotasan.com.
