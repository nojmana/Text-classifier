Co w prezentacji robił gracz? Prezentacja 28-rdzeniowego procesora Intela na targach Computex 2018 przyciągnęła sporo uwagi i najpewniej o to właśnie firmie chodziło. Szybko jednak wokół nowego układu pojawiły się pewne kontrowersje. Jedna dotyczyła zegara CPU, a druga ukrytego systemu chłodzenia, którym okazała się być przemysłowa chłodziarka Hailea HC-1000B, która pobiera do 1 kW mocy. Chłodziarka została skrzętnie ukryta przed mediami.28-rdzeniowy procesor Intela w trakcie prezentacji działał z częstotliwością 5 GHz. W mediach pojawiły się informacje o tym, że to jego standardowy zegar, choć powinno to pobudzić czujność. Potwierdzono już, że procesor został bardzo mocno podkręcony, a jego zegar bazowy to 2,5 GHz. Sęk w tym, że sam Intel poprzez prezentację chwalił swój 5-gigahercowy procesor za świetną wydajność. Dopiero po prezentacji przedstawiciele Intela powiedzieli, że "zapomniano" wspomnieć o tym, że 5 GHz to wynik bardzo dużego podkręcenia. Na 5 GHz nabrało się mnóstwo mediów. Niestety, także z branży IT.Sprawdź ceny 8- i 10-rdzeniowych procesorów IntelaKolejna rzecz, na którą trzeba zwrócić uwagę to sama platforma sprzętowa, która wyglądała jak typowy, domowy pecet. Dodatkowo na jednym ze slajdów prezentacji można było zobaczyć "28 rdzeni" i obok młodego człowieka z gamingowym zestawem słuchawkowym na głowie. To tworzyło wrażenie, że 28-rdzeniowy procesor ma być przeznaczony dla graczy i ew. komputerowych entuzjastów, a więc do domowych komputerów. Przedstawiciele Intela dopiero po prezentacji przyznali wypytującym mediom, że pokazali 14-nanometrowy procesor przeznaczony do... sektora profesjonalnych stacji roboczych. Przekaz wizualny w trakcie prezentacji sugerował coś zupełnie innego.Pomijanie lub ukrywanie pewnych faktów to nie jest cecha tylko firmy Intel. Każdy chce swój produkt pokazać od jak najlepszej strony. Intel jednak najwyraźniej był bardzo zdesperowany aby przyćmić prezentację 32- i 24-rdzeniowych procesorów AMD Ryzen Threadripper. Warto przypomnieć, że przed targami Computex plotkowano zazwyczaj nt 24-rdzeniowego procesora AMD. Ostatecznie Intel próbując przelicytować konkurenta, sam został przelicytowany. No i przyłapany na paru manipulacjach.