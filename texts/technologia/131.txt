Hodowca maszyn wirtualnych i psów, poza tym stary linuksiarz, bonvivant i śmieszek. W 2012 roku napisał na DP o algorytmie haszowania Keccak i wciąż pamięta, jak on działa.Po dwóch ostatnich tygodniach obcowania z Internetem poddanym
reżimowi RODO, można by było pomyśleć, że prywatność jest
najważniejszą wartością Zjednoczonej Europy. A jednak nie.
Istnieje wartość ważniejsza od prywatności – to ochrona praw
autorskich. Tak przynajmniej uważa Maciej Szpunar, rzecznik
generalny Trybunału Sprawiedliwości Unii Europejskiej.Historia jakich wiele – ktoś gdzieś udostępnił w internecie
chronione prawem autorskim treści, zaś właściciel praw autorskich
pociągnął udostępniającego do odpowiedzialności. Gdyby działo
się to w USA, konsekwencje byłyby jasne. Działo się to jednak w
Niemczech, gdzie prawo do prywatności jest rzeczą świętą, sprawa
więc przybrała nieoczekiwany obrót.8 maja 2010 roku niejaki Michael Strotzer był posiadaczem łącza
internetowego, poprzez który udostępniony został w sieci
peer-to-peer audiobook, do którego prawa autorskie miało niemieckie
wydawnictwo Bastei Lübbe. Biegły stwierdził w sposób nie
podlegający wątpliwości, że adres IP należał wówczas do pana
Strotzera.28 października 2010 roku spółka Bastei Lübbe wysłała do
Michaela Strotzera pismo, w którym wezwała go do zaniechania
naruszenia prawa autorskiego. Odpowiedzi nie otrzymała, więc
wystąpiła do sądu rejonowego w Monachium z powództwem o
odszkodowanie pieniężne od p. Strotzera jako posiadacza adresu IP. 
Podczas procesu Michael Strotzer zaprzeczył, jakoby udostępniał
tego audiobooka, oraz zapewnił, że jego łącze internetowe było
wystarczająco zabezpieczone. Skoro jednak biegły wykazał, że to z
jego IP audiobook był udostępniany, to czy wszystko nie jest jasne?
Nie do końca. Otóż Strotzer stwierdził, że do tego łącza
dostęp mieli także jego rodzice, z którymi pozostaje w tym samym
gospodarstwie domowym. Z tego jednak co mu wiadome, ani nie mieli
audiobooka na swoim komputerze, ani nigdy nie używali oprogramowania
do wymiany plików P2P. Co więcej, ich komputer miał być wyłączony
w chwili naruszenia praw autorskiego.Z tego właśnie powodu sąd rejonowy w Monachium oddalił
powództwo spółki Bastei Lübbe. Stwierdzono, że niemożliwe jest
wykazanie, że to Michael Strotzer popełnił zarzucany mu czyn,
skoro wskazano, że mogli to też zrobić też jego rodzice. Od tego
zaskakującego wyroku powód się oczywiście odwołał do sądu
okręgowego w Monachium. Ten skłonił się do uznania odpowiedzialności
Michaela Strotzera jako sprawcy zarzucanego mu naruszenia prawa
autorskiego, ponieważ z jego wyjaśnień nie wynikało, aby w
momencie dokonania naruszenia z łącza internetowego korzystała
osoba trzecia. Wszystko jasne? 
A jednak nie wszystko. Sąd apelacyjny zauważył bowiem, że w
Niemczech obowiązuje orzecznictwo, jakie wiele lat wcześniej
przedstawił Federalny Trybunał Sprawiedliwości
(Bundesgerichtshof). Wynika z niego, że to powód musi przedstawić
okoliczności faktyczne i dowody naruszenia prawa autorskiego. Co
więcej, domniemanie faktyczne przemawia za sprawstwem posiadacza
łącza internetowego tylko wtedy, jeżeli w momencie naruszenia
prawa inne osoby nie mogły korzystać z tego łącza. Zarazem jednak
z orzecznictwa tego wynika, że na posiadaczu łącza internetowego
spoczywa wtórny ciężar dowodu – musi on wskazać, które inne
osoby miały niezależny dostęp do jego łącza internetowego.Skoro jednak istnieje podejrzenie, że mogli to być rodzice
pozwanego, to wyjaśnień żadnych przedstawiać w tym wypadku nie
trzeba. Artykuł 7 Karty praw podstawowych Unii Europejskiej
gwarantuje bowiem stosowanie zasady ochrony prywatności życia
rodziny. W tym wypadku obowiązek ujawnienia działań rodziców
Michaela Strotzera stanowiłby nieuzasadnioną ingerencję w jego
sferę rodzinną.Nie wiedząc co z tym fantem zrobić, sąd okręgowy w Monachium
zawiesił postępowanie i zwrócił się do Trybunału
Sprawiedliwości Unii Europejskiej z zapytaniem,
jak interpretować dyrektywy unijne dotyczące ochrony własności
intelektualne, które mówią o skutecznych i odstraszających
sankcjach, w sytuacji, gdy ochrona prywatności wyłącza możliwość
sankcji takich zastosowania. 
Swoją opinię w tej sprawie wydał
w tym tygodniu rzecznik generalny Trybunału Sprawiedliwości, Maciej
Szpunar. Opinie rzecznika nie są wyrokami, nie są wiążące, ale z
orzecznictwa wynika, że są zawsze brane pod uwagę. 
Całe analizy prawne, a następnie rekomendację, jaką ten
ekspert przedstawił, można streścić następująco. Otóż
Trybunał Sprawiedliwości powinien stwierdzić, że prawo
europejskie nie wymaga na poziomie krajowym domniemania
odpowiedzialności posiadacza łącza internetowego za naruszenia
prawa autorskiego popełnione z wykorzystaniem. Jeśli jednak prawo
krajowe traktuje takie domniemanie jako element ochrony praw
autorskich, to należy korzystać z instrumentu domniemania w sposób
spójny, by zagwarantować skuteczną ochronę praw autorskich.W tym sensie, zdaniem rzecznika Trybunału, prawo do prywatności
życia rodzinnego wynikające z Karty praw podstawowych nie może być
interpretowane w sposób pozbawiający właścicieli praw autorskich
jakiejkolwiek skutecznej możliwości ochrony swojej własności.
Ochrona własności intelektualnej jest bowiem również nakazana
przez Kartę praw podstawowych (w artykule 17).Innymi słowy, prawo niemieckie, które przenosi cały ciężar
dowodu na powoda nie może być interpretowane w sposób, który
powodowi uniemożliwi ochronę swoich praw ze względu na wyłaniający
się konflikt z prawem do prywatności życia rodzinnego. Jeśli
zbadanie warunków życia rodzinnego jest ze względu na kartę praw
podstawowych niemożliwe, to należy uznać posiadacza łącza
internetowego za winnego naruszenia praw autorskich, jako że ich
właściciel nie ma żadnych innych środków zidentyfikowania
sprawców.Zaskoczeni taką opinią nie jesteśmy. Dr hab. Maciej Szpunar znany jest przecież z przekonania o kluczowej roli ochrony praw autorskich. W jednej ze swoich opinii dopuścił przecież blokowanie pirackich serwisów, takich jak The Pirate Bay, na terenie całej Unii Europejskiej.Cała sprawa ma jeszcze pewien uroczy aspekt językowy, związany
z opuszczeniem przez Wielką Brytanię struktur Unii Europejskiej.
Opinia rzecznika Macieja Szpunara została sporządzona oczywiście
po francusku,
tj. języku w którym Trybunał Sprawiedliwości pracuje i w którym
wydaje wyroki. Następnie została przetłumaczona na 20 innych
języków, od bułgarskiego po szwedzki (a wśród nich oczywiście
jest polski). Nie ma oficjalnego tłumaczenia na angielski, co
wywołało pewną konsternację w anglosaskich mediach.No cóż, wygląda na to, że piszący o sprawach Unii
Europejskiej dziennikarze zza Wielkiej Wody będą musieli się
wreszcie nauczyć jakichś unijnych języków, a nie tylko żyć w
błogim przekonaniu, że angielski wystarczy każdemu do wszystkiego.Uber ma na koncie już ponad 5 miliardów kursów na całym świecie. Jednakże to tylko jeden z nielicznych powodów do zadowolenia. Firma ma poważne problemy wizerunkowe, a także coraz częściej musi… Literówka, błąd lub inny problem z treścią publikacji? Będziemy wdzięczni za przesłanie informacji za pośrednictwem poniższego formularza:
Aktualności
Blog czytelników
Sprzęt
Gry
Wszystkie publikacje
Programy dla Windows (wersje stabilne)
Programy dla Windows (wersje rozwojowe)
Ostatnie tematy na forum
