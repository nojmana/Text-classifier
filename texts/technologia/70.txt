„Panie Ferrari, jeśli pan chce, Maserati jest pańskie. Za nic. A mówiąc dokładniej, ustalono symboliczną opłatę w wysokości stu lirów. Czyli tyle, co nic” - wspomina Piero Ferrari, syn wizjonera z Maranello, w wywiadzie-rzece z Leo Turrinim. Taka propozycja padła w latach 60. XX wieku. Enzo Ferrari mógł przejąć swojego rywala niemal za darmo, ale odmówił. Innym razem niemal w ostatniej chwili zerwał rozmowy z amerykańskim Fordem, który miał przejąć jego firmę.Były to czasy, gdy Maserati znalazło się w rękach francuskiego Citroena. Jak wspomina Piero Ferrari, rywalizacja obu firm była zacięta, zwłaszcza na torach Formuły 1. Dlaczego jego ojciec nie wykorzystał okazji, która się nadarzyła? W książce podaje dwa wytłumaczenia.„Pierwsze jest natury ekonomicznej. Francuzi co prawda oddawali mu Trójząb za bezcen, ale potem ojciec musiałby w niego zainwestować, by ponownie wylansować markę. Jeszcze nie zawarł układu z Fiatem, dlatego uważał, że w perspektywie to przedsięwzięcie może okazać się zbyt ryzykowne. Musiał troszczyć się o swoje sprawy” - czytamy.Zdaniem Piero Ferrari’ego był jeszcze drugi motyw, o wiele silniejszy niż kwestie finansowe. „Uważał, że Koń i Trójząb do siebie nie przystają. To był instynkt. Myśl, że obie firmy mogłyby stać się jedną, wydawała mu się absurdalna. Dlatego też odmówił i pozostawił Maserati jej własnemu losowi” - dodaje.Warto dodać, że w latach 90. Ferrari przez pewien czas kontrolowało Maserati, a później obie były częścią koncernu FCA.  „Oczywiście, nie powiem złego słowa na produkty Trójzęby, żebyśmy się dobrze zrozumieli. Istnieje jednak różnica w DNA obu marek. Nasze samochody nie są takie jak ich” - podkreślił.Wcześniej, gdy to Ferrari znalazło się w tarapatach, stajnią w Maranello zainteresował się sam Henry Ford. Enzo Ferrari był otwarty na rozmowy i skłonny oddać Amerykanom kontrolę nad firmą. Pod jednym warunkiem.„W zamian chciał zachować całkowitą kontrolę nad sektorem wyścigów, nad zawodami sportowymi” - wspomina jego syn. Dodaje, że nie przyszło to jego ojcu z łatwością, gdyż był patriotą i nie chciał oddawać rodzinnej firmy w obce ręce. Musiał znaleźć jednak rozwiązanie.„Nie czuł się staro, ale rozumiał, że nie będzie żył wiecznie i że wymogi tamtych czasów zmuszają go do zawarcia umowy przemysłowej ze znanym konstruktorem. Byłoby oczywiste, że wolałby fuzję we Włoszech, ale jeśli zaczął rozmowy z Fordem, to nie dlatego, że we Włoszech był interes do zrobienia dla niego i dla Ferrari”.Przyznaje, że ustalenia z negocjacji nie doszły do skutku, bo ludzie Forda popełnili błąd przy sporządzaniu końcowej wersji kontraktu. Zniknął z niej jeden zapis.„Ten, który poruszał kwestię absolutnej autonomii i niezależności Działu Wyścigów” - wspomina Piero Ferrari, wyjaśniając, że owszem, jego ojciec mógłby kierować sektorem sportowym Ferrari, nie miałby jednak pełnej kontroli nad jego budżetem. „Jakby jakiś analityk z Wall Street mógł oszacować, czy aby startować w Le Mans czy na Monzy potrzeba więcej pieniędzy na nowy silnik”.Wyścigi samochodowe dla Enzo Ferrariego były nie mniej ważne, a nawet ważniejsze, niż produkcja nowych samochodów. Wiele rozwiązań zastosowanych w samochodach komercyjnym zrodziło się w trakcie wyścigów, jak na przykład szybkie i wytrzymałe wycieraczki. Ferrari szczycił się też tym, że nigdy nie wydawał pieniędzy na reklamę. Zgadzał się jedynie na logotypy dostawców na samochodach.„Sprzedaję samochody, a nie salami, przy całym szacunku dla salami. Moją reklamą są zawody” - mówił.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs