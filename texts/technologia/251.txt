Ogniwa perowskitowe mają zrewolucjonizować świat pozyskiwania energii ze źródeł odnawialnych. Ich zaletą jest elastyczność i możliwość zastosowania na najróżniejszych powierzchniach, w tym nawet na ubraniach.Idea jest taka, że mają one być powszechne jak powietrze, a każde urządzenie ma być z ich pomocą zasilane bez żadnych ograniczeń.Pionierami rozwoju tej technologii są Polacy z firmy Saule Technologies, która została założona przez Olgę Malinkiewicz, Piotra Krychę i Artura Kupczunasa.Kilka lat temu w startup zainwestowała firma zarządzana przez Japończyka Hideo Sawadę. Polacy zgromadzili ponad 20 milionów euro w ramach unijnego programu Horyzont 2020. Efekty ich pracy już są widoczne.Moduły Polaków są wodoodporne i można montować je w dowolnym miejscu domu, dostosowując kształt, kolor i rozmiar do określonego budynku.Zespół inżynierów z firmy Saule Technologies. Fot. Saule Technologies.Firma poinformowała o wyposażeniu w eksperymentalne panele perowskitowe domu o powierzchni 93 metrów kwadratowych. Energia dostarczana przez nowe moduły fotowoltaiczne wytworzyła więcej energii, niż potrzebuje jej średnio w ciągu roku czteroosobowa rodzina.To niesamowite osiągnięcie Polaków. Ale to nie wszystko. Kilka dni temu o kolejnym przełomie poinformowali inżynierowie z Instytutu Chemii Fizycznej PAN i Politechniki Warszawskiej. Ich wersja paneli solarnych, powstałych na bazie perowskitów, pozwala na konwersję energii słonecznej na elektryczną na poziomie ponad 19 procent. Dotychczas było to ok. 17 procent. Przy okazji udało się również podnieść napięcie wytwarzanego prądu do 1,1 V.Chociaż perowskity wciąż nie są w stanie zdetronizować krzemu i opartych na nich instalacjach fotowoltaicznych, to jednak z każdym dniem nieubłaganie zbliżamy się do tego wielkiego momentu. Najważniejsze, że już powstają pierwsze domy wyposażone w tę technologię, w której pionierami są Polacy.Skanska jeszcze w tym roku planuje wykorzystać moduły firmy Saule Technologies przy okazji realizacji swoich budowlanych inwestycji.Źródło: GeekWeek.pl/Saule Technologies/Skanska / Fot. Saule Technologies/Skanska 