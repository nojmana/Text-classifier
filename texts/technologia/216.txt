W 1976 roku firma Apple wypuściła na rynek swój pierwszy produkt - komputer osobisty Apple I. Z około 200 wyprodukowanych egzemplarzy do dziś zachowało się jedynie kilkadziesiąt, z czego tylko kilka w pełni sprawnych. Jeden z nich został niedawno wystawiony na aukcji charytatywnej.Egzemplarz o którym mowa znany jest jako „Duston 2", od nazwiska jednego z poprzednich właścicieli. Jest to jeden z komputerów wyprodukowanych przez Apple dla sklepu Byte Shop, co było pierwszym dużym zamówieniem firmy. Urządzenie posiada oryginalną płytę główną i większość elementów, jednak niektóre, takie jak pamięć DRAM i zasilacz, zostały wymienione. Któryś z poprzednich właścicieli dodał w nim też złącze RCA, służące do podłączenia komputera do telewizora. W zestawie z komputerem znalazła się też m.in. klawiatura od Apple II oraz monitor Sanyo VM4209.Komputer został wystawiony na aukcji charytatywnej w serwisie CharityBuzz. Cena wywoławcza to 70 tysięcy dolarów, zaś wartość zestawu wyceniono na 600 tysięcy. Licytacja trwać będzie do 21 czerwca. Przynajmniej 10% wylicytowanej kwoty zostanie przekazane na rzecz fundacji FAIRS (Foundation for Amateur International Radio Service). Warto przypomnieć, że na chwilę obecną najwyższa kwota, za jaką został sprzedany Apple I, to 905 tysięcy dolarów. Źródła: CharityBuzz, Apple-1 Registryno to licytujem
    © 2005-2018 MYAPPLE.PL ·
    Wszystkie prawa zastrzeżone ·
    Korzystanie z serwisu jest równoznaczne z akceptacją
    regulaminu i polityki prywatności.
  