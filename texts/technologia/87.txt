Firma Russian Space Systems Company, czyli spółka córka Roskosmosu, planuje budowę kosmicznego Internetu, który będzie składał się z konstelacji 288 satelitów, krążących ok. 870 kilometrów ponad naszymi głowami.Całe przedsięwzięcie będzie realizowane w ramach powstałego Projektu Efir. Mikro-satelity będą wynoszone na ziemską orbitę stopniowo, w ciągu następnych 7 lat.Roskosmos zakłada, że pierwsze testy systemu rozpoczną się już za 2 lata. Efir pełną sprawność ma osiągnąć w roku 2025, wówczas będzie służył nie tylko rządowi i służbom, ale również będzie obsługiwał prywatne firmy.Rosja będzie miała swój kosmiczny Internet, aby zabezpieczyć się przed nadchodzącym niebezpieczeństwem. Fot. PxHere.Kreml uznał swój kosmiczny Internet za priorytet i ważną część strategii komunikacyjnej kraju w przyszłości. Władze mają zamiar z niego korzystać, gdyby naziemna sieć została uszkodzona lub zaatakowana i przejęta przez cyberprzestępców.Armia rosyjska chce wykorzystać kosmiczną sieć do zarządzania flotami dronów i robotów, a także zapewnić bezpieczeństwo i sprawne działanie siłom specjalnym na polach walki przyszłości.Co ciekawe, przedstawiciele Russian Space Systems Company i Roskosmosu twierdzą, że rosyjski kosmiczny Internet będzie oferował ping na poziomie 5-10 ms, to znacznie mniej od StarLinku, który testowany jest obecnie przez SpaceX. Mikro-satelity o nazwie TinTin A i TinTin B od Elona Muska w tej chwili uzyskują ping na poziomie 25 ms.Źródło: GeekWeek.pl/TASS / Fot. PxHere/NASA