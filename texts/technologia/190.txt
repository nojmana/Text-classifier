Szef giganta technologicznego, Jensen Huang, zaprezentował właśnie zestaw Jetson Xavier, który jest specjalnie dedykowany do robotów przyszłości. Do tej pory firma przygotowywała procesory i systemy sztucznej inteligencji na potrzeby samochodów autonocznych, ale teraz postanowiła nieco rozszerzyć horyzonty swojej działalności.Procesor graficzny opraty jest na rdzeniach Volta Tensor, posiada ośmiordzeniowy procesor ARM64, podwójne akceleratory NVDLA do głębokiego uczenia maszynowego oraz procesory obrazu, wizji i wideo.Z informacji podanych przez Nvidię wynika, że Jetson Xavier posiada ponad dziewięć miliardów tranzystorów, dzięki którym jest w stanie wykonywać 30 bilionów operacji na sekundę.Co ciekawe, szef giganta chwali się, że zestaw przeznaczony dla robotów jest potężniejszy i wydajniejszy od Titana XP, czyli wartej ponad 30 tysięcy złotych stacji roboczej, która jest niezwykle mało prądożerna, bo potrzebuje do swojej pracy zaledwie 30 watów.Cena podstawowego zestawu Jetson Xavier Devkit będzie wynosiła niecałe 1300 dolarów i będzie można ją nabyć już w sierpniu bieżącego roku.Ale to nie wszystko. Nvidia zapowiada, że niebawem na rynku pojawi się również zestaw Issac, w którym znajdzie się sprzęt, oprogramowanie i wirtualny symulator robota.Gigant technologiczny wierzy, że nowe produkty pozwolą zarówno takim firmom jak: Boston Dynamics (robot SpotMini) czy Hanson Robotics (robot Sophia), jak i mniej znanym startupom, budować i rozwijać swoje roboty o wiele łatwiej, szybciej i przyjemniej, a co najważniejsze, za małe pieniądze.Źródło: GeekWeek.pl/Nvidia / Fot. Nvidia