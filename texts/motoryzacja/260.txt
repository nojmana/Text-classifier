Długa maska, krótkie zwisy karoserii, niski środek ciężkości, miękki dach: sportowe, dwuosobowe auto pokonujące okrążenia w centrum testowym BMW w Miramas na południu Francji jest natychmiast rozpoznawalne jako prawdziwy roadster. Nowe BMW Z4 przechodzi obecnie kolejny, szczególnie ważny etap przegotowań do produkcji seryjnej, w tym przypadku polegający na testach dynamiki jazdy mocno zakamuflowanego prototypu. Daje to kluczowe informacje o właściwościach jezdnych nowego modelu, którego prawdziwe cechy roadstera, czysta radość z jazdy i fascynująco sportowy charakter wkrótce pojawią się na drogach publicznych.Próby na Autodrome de Miramas koncentrują się na dostrojeniu napędu i zawieszenia – fundamentalnej rzeczy dla sportowych właściwości jezdnych nowego BMW Z4. BMW Z4 M40i jest najintensywniejszą formą nowego, dynamicznego roadstera. Nowy, niezwykle mocny silnik 6-cylindrowy, sportowy układ jezdny z elektroniczną regulacją amortyzatorów, nowo opracowana oś przednia, obręcze kół M ze stopów lekkich z ogumieniem mieszanym, sportowy układ hamulcowy M oraz elektroniczna blokada mechanizmu różnicowego tylnej osi tworzą pakiet, dzięki któremu ten model BMW M Performance wyznacza zupełnie nowy wzorzec radości z jazdy w segmencie roadsterów.„Koncepcja nowego BMW Z4 jest konsekwentnie ukierunkowana na zwinność i dynamikę jazdy”, wyjaśnia Jos van As, Dyrektor Działu Układów Jezdnych. „Wysoka sztywność nadwozia i bardzo sztywne zawieszenie tworzą doskonały fundament dla osiągów prawdziwego samochodu sportowego pod względem wysokiej precyzji kierowania oraz przyspieszenia wzdłużnego i poprzecznego”.Podobnie jak Pętla Północna toru Nürburgring, centrum testowe Miramas oferuje idealne warunki do tego, aby zademonstrować potencjał dynamiki jazdy nowego BMW Z4. Centrum wykorzystywane przez BMW od ponad 30 lat do opracowywania i testowania nowych modeli obejmuje długi asfaltowy owal oraz pętlę autostradową do testów przy dużych prędkościach, a także slalomy, serpentyny i pętle okrężne oraz wiele torów o bardzo zróżnicowanych nawierzchniach. Obecnie są one wykorzystywane do szczegółowej analizy i optymalizacji przyspieszania, kierowania i hamowania roadstera. Na przykład adaptacyjny układ jezdny M oraz jego współpraca z mechanizmem różnicowym o ograniczonym poślizgu na tylnej osi zostały opracowane na torze, który jest również wykorzystywany do testów przez BMW Motorsport.Intensywne testy już teraz pokazują, że nowa koncepcja roadstera przyniesie w nowym BMW Z4 wymierny wzrost sportowej charakterystyki. Nowa generacja będzie oferować znaczny wzrost zwinności, spontaniczności i precyzji zmian kierunku jazdy i przyspieszeń przy dynamicznym wychodzeniu z zakrętów – i to bez utraty komfortu.Zgodnie ze swym pionierskim duchem, podczas tegorocznego salonu samochodowego we Frankfurcie Lexus wprowadza przełomowy sposób przekazywania informacji dziennikarzom. Nowe, rewolucyjne podejście...Niecierpliwie wyczekiwany, nowy, w pełni elektryczny #Nissan #LEAF zostanie wyposażony w najnowocześniejszą technologię ProPILOT czyli funkcję jazdy autonomicznej na jednym pasie autostrady....W pierwszym kwartale 2018 roku Volkswagen dostarczył klientom ponad 1,5 miliona samochodów, co dla marki z Wolfsburga jest najlepszym wynikiem w historii...
© 2018 MAGAZYNMOTOMI.PL
