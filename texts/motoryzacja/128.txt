Policjanci ze Szczytna pojechali za kierowcą, który na widok radiowozu zawrócił. To była 29-latka, która wiozła koleżankę i pięcioro małych dzieci. Jedno schowane pod nogami pasażerki, drugie za tylnym fotelemDzieci w samochodzie. Fot. Andrew Currie/Flickr/CC BY 2.0Można być za kółkiem trzeźwym ale niezbyt trzeźwo myśleć? Można. I policjanci ze Szczytna mają na to dowód. W środę (30 maja 2018 r.) rano zauważyli samochód, który na ich widok nagle zawrócił. Tknięci przeczuciem postanowili zatrzymać kierowcę do kontroli.Za kierownicą siedziała 29-letnia kobieta. Wiozła młodszą o kilka lat koleżankę i pięcioro małych dzieci. Troje maluchów (w wieku 6 miesięcy, 9 miesięcy i 2,5 roku) przewożonych było w fotelikach umieszczonych na tylnym siedzeniu, natomiast dwie dziewczynki podróżowały wciśnięte pod siedzeniami. Półtoraroczna dziewczynka siedziała w nogach u matki (pasażerki), wciśnięta pod schowek z przodu pojazdu, zaś sześciolatka tkwiła skulona między tylnym, a przednim siedzeniem.29-latka nie posiadała przy sobie prawa jazdy i wymaganych dokumentów pojazdu. Po sprawdzeniu w systemie informatycznym okazało się, że pojazd nie ma aktualnej polisy OC.Funkcjonariusze podjęli decyzję o sporządzeniu do sądu wniosku o ukaranie 29-latki z uwagi na rażące zaniedbanie przepisów o bezpieczeństwie w ruchu drogowym i o zastosowanie wobec niej środka karnego w postawi zakazu prowadzenia pojazdów. Oprócz tego szczycieńscy policjanci poinformują o sprawie Sąd Rodzinny i Nieletnich w Szczytnie.red

Czytaj też

Janusz Wojciechowski: pieszym na przejściach trzeba dać absolutne pierwszeństwo i…
10-latek za kółkiem jechał pod prąd w Pleszewie. W Łodzi…
W UE przez 10 lat w wypadkach zginęło osiem tysięcy…





TOPICS dziecifotelikipolicjaSzczytno
Czerwiec 05, 2018Maj 29, 2018Maj 18, 2018Maj 14, 2018Prawie przejechał pieszą w Elblągu.
Policja zabrała mu prawo jazdy 


brd24.pl  © 2018