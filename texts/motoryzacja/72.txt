Aż 3,5 mln euro wyniosło odszkodowanie po wypadku spowodowanym za granicą przez polskiego kierowcę. Łącznie w 2017 r. za szkody komunikacyjne spowodowane poza granicami kraju asekuratorzy zapłacili,18 mld zł – wynika z danych Polskiego Biura Ubezpieczycieli Komunikacyjnych (PBUK), do których dotarła „Rzeczpospolita".Kwoty te od kilku lat systematycznie rosną. W 2016 r. odszkodowania dla zagranicznych ofiar polskich kierowców wyniosły 1,01 mld zł, a w 2015 r. 846 mln zł. Wszystkich wypadków i kolizji było łącznie 65,2 tys., o 3 tys. więcej niż rok wcześniej.Za wypadki te płacą polscy ubezpieczyciele, czyli w praktyce kierowcy, którzy opłacają składki OC. I nie są to kwoty małe. W 2017 r. towarzystwa wypłaciły łącznie z OC komunikacyjnego 8,6 mld zł, czyli jedna ósma wszystkich odszkodowań to konsekwencje zdarzeń za granicą.Brawura, nadmierna prędkość i poczucie bezkarności to główne przyczyny rosnącej liczby wypadków i kolizji za granicą. Na szosach w innych państwach często obowiązują inne przepisy niż w Polsce, a nasi zmotoryzowani nie zawsze biorą to pod uwagę. Kierowcy naiwnie wierzą, że za granicą mogą naruszać przepisy drogowe bez konsekwencji i nie zdają sobie sprawy z możliwości ścigania za granicą.Często przyczyną jest alkohol. Tak było w przypadku Polaka, który spowodował w Wielkiej Brytanii największy wypadek od 24 lat i doprowadził do śmierci ośmiu osób.Duże znaczenie ma też rosnąca mobilność Polaków. Jak wynika z danych GUS, pod koniec 2016 roku za granicą na terenie Europy przebywało 2,515 miliona Polaków, czyli nastąpił wzrost o 5 procent w stosunku do poprzedniego roku. Nie tylko migrujemy coraz chętniej, ale też urlopy spędzamy za granicą.Do tego emigrujący Polacy często nie przerejestrowują samochodu na zagraniczne numery, gdyż polskie ubezpieczenie OC ciągle jest jednym z tańszych w Europie.Najwięcej szkód polscy zmotoryzowani spowodowali w 2016 r. na terenie Niemiec – ponad 32,6 tys. Stanowi to ponad 50 proc. wszystkich zdarzeń z winy kierujących polskimi pojazdami za granicą.– To z pewnością efekt wielkości kraju, bliskości Polski oraz dużego ruchu, zarówno docelowego, jak i tranzytowego – tłumaczy Dawid Korszeń, rzecznik prasowy Warty.Nieznacznie zmalała liczba podobnych kolizji i wypadków przypadających na drogi Wielkiej Brytanii – z 5 do 4,8 tysięcy. W Wielkiej Brytanii ciągle mieszka wielu Polaków, ale w kraju tym prawo przewiduje surowe sankcje za niedopełnienie obowiązku przerejestrowania auta i wykupienia polisy OC u brytyjskiego ubezpieczyciela. Osoba wjeżdżająca na teren Wielkiej Brytanii w celach innych niż turystyczne ma obowiązek zarejestrować pojazd w tym kraju i w ciągu trzech dni przedstawić w urzędzie stosowne dokumenty. Niejeden kierowca odczuł sankcje na własnej skórze, gdy jego samochód został skasowany z powodu niedopełnienia tego obowiązku.Kolejne 4,5 tys. szkód miało miejsce we Francji, a 4,4 tys. – we Włoszech. Łącznie w tych czterech krajach polscy kierowcy byli sprawcami 46,3 tys. zdarzeń, co stanowi 71 proc. wszystkich kolizji i wypadków spowodowanych przez naszych zmotoryzowanych na zagranicznych drogach.W ubiegłym roku za granicą postrach siali także kierujący pojazdami z polskimi tablicami rejestracyjnymi bez ważnego ubezpieczenia OC. PBUK odnotowało w ubiegłym roku aż 415 nowych zgłoszeń dotyczących tego rodzaju szkód, co oznacza wzrost 12,5 proc. w stosunku do 2016 r.Regulowanie zobowiązań za takie szkody należy do PBUK, które w 2017 r. wydało na ten cel blisko 12 mln zł. Rok wcześniej sięgała ona 9,4 mln zł. PBUK nie jest jednak sponsorem kierowców, którzy jeżdżąc bez polisy OC, są sprawcami wypadków i kolizji. Nie tylko zapłacą kary za brak OC, ale będą też musieli zwrócić wypłacone przez PBUK odszkodowania, obejmujące koszty naprawy zniszczonego mienia oraz wydatki poniesione na leczenie i rehabilitację, a czasem też dalsze utrzymanie poszkodowanych w wypadkach.Odszkodowania wypłacane są z pieniędzy kierowców wpłacanych w postaci składek. Jeśli rosną wypłaty, to konsekwencją są podwyżki stawek. Dostosowanie się do zróżnicowanych zasad i zachowań na międzynarodowych drogach ciągle jest problemem dla właścicieli wielu aut. To co polscy kierowcy wyprawiają za granicą, ma swoje konsekwencje i pokrywane jest z tych samych składek, które płacimy w ramach obowiązkowego ubezpieczenia OC, obejmującego zakresem cały obszar EOG oraz Andorę, Szwajcarię i Serbię, zaś przy wyjeździe do pozostałych krajów – zieloną kartę, która przeważnie wydawana jest za darmo. W ciągu sześciu lat wypłaty odszkodowań za szkody wyrządzone za granicą wzrosły dwukrotnie i obecnie stanowią jedną ósmą wszystkich wypłaconych odszkodowań z tytułu OC. Od kilku miesięcy ceny komunikacyjnego ubezpieczenia OC delikatnie spadają, co jest spowodowane tym, że towarzystwa osiągnęły rentowność w tym segmencie po skokowych podwyżkach stawek z 2016 i pierwszej połowy 2017 roku. Jeśli jednak odszkodowania będą będą szły w górę, to nie da się uniknąć kolejnych podwyżek.Wśród naszych zmotoryzowanych daje się zauważyć poczucie bezkarności. Część z nich daje się za granicą ponieść fantazji, sądząc zapewne, że nie dosięgnie ich ręka sprawiedliwości. Tymczasem w rzeczywistości jest wprost przeciwnie. Kary są wymierzane krnąbrnym kierowcom bezlitośnie i bywają wyższe niż w Polsce. Wyższe są też koszty wypłacanych odszkodowań oraz świadczeń pochodnych. Dlatego średnia wartość szkody zagranicznej wyniosła w 2017 r. 18,1 tys. zł i była o 11 proc. wyższa niż rok wcześniej. Skala problemu przekłada się na rosnące obciążenie polskiego rynku ubezpieczeniowego, a co za tym idzie, kieszeni klientów. W 2017 r. przekroczyło ono ponad 1 mld zł.
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo