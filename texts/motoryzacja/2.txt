Dokładnie 45 lat temu z taśmy produkcyjnej w Fabryce Samochód Małolitrażowych w Bielsku-Białej zjechał pierwszy fiat 126p. Początkowo samochód składano z włoskich części. Oficjalna produkcja seryjna ruszyła 22 lipca 1973 roku.Nowy model fiata 126p został oficjalnie zaprezentowany w Turynie we wrześniu 1972 roku. W tym samym czasie produkcję samochodu rozpoczęto we włoskiej fabryce fiata w Cassino. Za początek polskiego malucha uznaje się dzień 6 czerwca 1973 roku. Tego dnia w Fabryce Samochodów Małolitrażowych w Bielsku-Białej powstał pierwszy fiacik z włoskich części.Produkcja seryjna malucha w bielskiej FSM rozpoczęła się 22 lipca 1973. Do końca tego roku powstało ok. 1750 egzemplarzy. Nowy samochód kosztował 69 tys. zł (średnie miesięczne zarobki w tamtym czasie wynosiły ok. 3,5 tys. zł). Dwa lata później rozpoczęto montaż autka w Tychach. Szacuje się, że w Polsce wyprodukowano łącznie ponad 3,31 mln fiatów 126p, z czego 1,15 mln sztuk w Bielsku-Białej.bakFoto: FCA PolandPortal www.bielsko.biala.pl jest wydawany przez firmę MediaBielsko.pl. W sprawach reklamy lub publikacji prosimy o kontakt z odpowiednim redaktorem lub konsultantem handlowym.