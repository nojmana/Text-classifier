Dzieci kochają samochody. Specjalnie z myślą o nich Toyota tworzy serię elektrycznych pojazdów Camatte, które oswajają najmłodszych z technologią i rozwijają wyobraźnię. Najlepszym miejscem do ich prezentacji są międzynarodowe targi zabawek Tokyo Toy Show – Toyota co roku zaprasza na nich dzieci na swoje stoisko pełne technologicznych niespodzianek.Najbliższa edycja tokijskich targów zabawek rozpoczyna się w sobotę 9 czerwca i potrwa przez cały weekend. Toyota zaprezentuje na swoim stoisku nową interaktywną wystawę Toyota Camatte Journey poświęconą podróżom. Jej główną atrakcją będzie prowadzenie trzyosobowego samochodu Camatte Petta w podróżniczej oprawie wśród wyświetlanych na zakrzywionym ekranie malowniczych scenerii, takich jak drogi porośnięte kwitnącymi drzewami wiśni. Podczas jazdy dzieci poznają pozycję pedałów przyspieszenia i hamowania. Dodatkową atrakcją będzie możliwość poprowadzenia modelu Camatte 57s Sport z 2013 roku.Camatte Petta został po raz pierwszy zaprezentowany na Tokyo Toy Show w ubiegłym roku. Samochód służył do nauki jazdy na specjalnie przygotowanym torze, a każde dziecko mogło ozdobić go na swój własny sposób dzięki przyczepianym do karoserii magnesom. Auto jest napędzane silnikiem elektrycznym i osiąga maksymalną prędkość 5 km/h. Trzymetrowy pojazd o szerokości 1234 mm, wysokości 1315 mm i rozstawie osi 1800 mm mieści jedno miejsce z przodu i dwa z tyłu. W tym roku na jego karoserii umieszczono naklejki z różnych miejsc na świecie, a za tylnymi siedzeniami zamontowano walizkę.Celem twórców serii Camatte jest rozbudzenie w najmłodszych motoryzacyjnej pasji. Nazwa Camatte pochodzi od japońskiego słowa oznaczająca troskę i kojarzy się z dbaniem o innych ludzi oraz o samochody. Pierwszy model zadebiutował na Tokyo Toy Show w 2012 roku. Był to Camatte Sora, którym nie tylko można jeździć, ale także samodzielnie dobierać jego kształty i kolory za pomocą łatwych do montażu paneli tworzących nadwozie. Rok później Toyota opracowała Camatte 57s. Jego karoseria składa się z 57 małych elementów, które można łączyć jak puzzle. Camatte Lab z 2014 roku wyświetlał obrazki narysowane przez dzieci na masce, a całe stoisko było poświęcone temu, jak działa samochód. W 2015 roku mali fani motoryzacji poznali modele Camatte Hajime i Camatte Vision. Instalacja rozszerzonej rzeczywistości (augmented reality) pozwoliła dzieciom cieszyć się jazdą po mieście w zaprojektowanym przez siebie samochodzie. Przyczepa kampingowa Camatte Capsule z 2016 roku została tak zbudowana, aby dzieci mogły samodzielnie urządzić jej wnętrze. Nissan wyprzedza prace nad ustawą o elektromobilności, oferując uwzględniające zniesienie akcyzy niższe ceny na nowego Nissana LEAF Nie czekając na zakończenie procesu legislacyjnego Ustawy...Wiele wskazuje na to, że Mistrzostwa Świata w piłce nożnej zobaczy jeszcze więcej fanów futbolu niż kiedykolwiek wcześniej. – Zawodnicy, sędziowie i VIP-y...Nissan wprowadził do oferty nową edycję specjalną miejskiego crossovera Juke, stworzoną dla tych, którzy wyrazić swoją osobowość poprzez wyjątkową, oryginalną stylizację...
© 2018 MAGAZYNMOTOMI.PL
