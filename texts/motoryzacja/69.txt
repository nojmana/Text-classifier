Odcinek drogi od węzła Pietrzykowice do węzła Kostomłoty liczy 23 kilometry. Formalnie droga w tym miejscu jest częścią ciągu autostrady A4. Ale różni się od innych odcinków w kilku aspektach. Przede wszystkim brakuje tam pasa awaryjnego. Wprowadzono też zakaz wyprzedzania dla ciężarówek, a także ograniczenie prędkości do 110 km/h.- Kierowcy i tak nie przestrzegają tego ograniczenia, znacznie przekraczają dozwoloną prędkość - komentuje Antoni Kopeć, burmistrz gminy Kąty Wrocławskie, którą przecina A4.Dlatego urzędnik chce tymczasowych ograniczeń, które miałyby rozwiązać bolączki mieszkańców.Droga S3 połączona z autostradą A4. Kierowcy mogą jechać nowym odcinkiem
                            Od poniedziałku...
                        
                            czytaj dalej »

Na odcinku Pietrzykowice - Kostomłoty regularnie dochodzi do kolizji i wypadków. Zarówno burmistrz, jak i sami mieszkańcy gminy przyznają, że kilka razy w tygodniu tworzą się tam wielokilometrowe zatory.Tak było ostatnio po kolizjach 19, 25 maja i 4 czerwca.Kierowcy często szukają wtedy objazdów i tak trafiają na ulice Pietrzykowic, Sadkowa, Sośnicy czy Kątów Wrocławskich - miejscowości położonych wzdłuż A4, z wąskimi drogami, nieprzystosowanymi do wzmożonego ruchu. Tworzą się korki, wioski są sparaliżowane.- U mnie aż się dom trzęsie, jak jeden za drugim jedzie. Przejść nie idzie przez drogę - mówi pan Marek, jeden z mieszkańców Piotrowic, jednej z miejscowości, przez którą prowadzą objazdy.- Ciężko wyjechać z gospodarstwa czasem. Droga nie jest zbyt szeroka, nie ma chodnika. Ludzie, co mają domy przy drodze, mocno narzekają - przyznaje pan Mirosław.Oprócz problemów typowo komunikacyjnych burmistrz Kopeć zwraca również uwagę na wzrost emisji spalin spowodowany wzmożonym ruchem, a także rozjeżdżaniem lokalnych dróg, które zwyczajnie niszczeją pod kołami ciężarówek.- Od wielu lat piszemy pisma, prośby, apele o przebudowę A4. Efektu nie ma. Ostatnio rada miejska wystosowała apel do Generalnej Dyrekcji Dróg Krajowych i Autostrad, w odpowiedzi otrzymaliśmy pismo, że widzą potrzebę przebudowy, ale nie ma na to pieniędzy. Możliwa będzie dopiero po roku 2023 - przyznaje gorzko burmistrz. Tak wyglądają objazdy w Kątach Wrocławskich
                                                                    Fot. Gmina Kąty Wrocławskie
                                                                 Samochody objeżdżają korki na autostradzie gminnymi drogami
                                                                    Fot. Gmina Kąty Wrocławskie
                                                                 Korek w Kątach Wrocławskich
                                                                    Fot. Gmina Kąty Wrocławskie
                                                                Skoro brak funduszy na remont, włodarz Kątów Wrocławskich wyszedł z tymczasową, znacznie tańszą, inicjatywą. Chce, aby na tym odcinku wprowadzić ograniczenie prędkości do 90 km/h, a także zamontować odcinkowy pomiar prędkości lub postawić stacjonarne fotoradary. Wysokie mandaty miałyby "spowolnić" kierowców, a mniejsza prędkość to mniej wypadków - uważa Antoni Kopeć.W tej sprawie skierował już wniosek do GDDKiA:
                 Źródło: Gmina Kąty Wrocławskie             Pismo burmistrza Kątów Wrocławskich do GDDKiA Zapytaliśmy kierowców, co sądzą o tym pomyśle. W ich wypowiedziach dominuje raczej sceptycyzm, ale burmistrz broni swojej propozycji.- Ktoś powie, że ograniczenie prędkości spowoduje jeszcze większe zatory. Niekoniecznie. Jeśli będzie płynny przepływ pojazdów, to ta pseudoautostrada przepuści więcej pojazdów niż w przypadku blokady po wypadku i objazdu drogami lokalnymi. Średnio tędy jeździ 40 tysięcy pojazdów na dobę. Jakby to się zdarzało raz na jakiś czas, to potrafilibyśmy to zrozumieć, ale to jest parę razy w tygodniu - mówi Kopeć.- Jako gospodarz gminy muszę zadbać o życie codzienne mieszkańców, a ono przeradza się w koszmar - dodaje.Gmina czeka na odpowiedź zarządcy drogi. Zanim ona nastąpi, GDDKiA będzie analizować, czy takie rozwiązanie rzeczywiście poprawiłoby sytuację. Zachodzi obawa, że ograniczenie prędkości mogłoby spowodować większe zatory. Magdalena Szumiata, rzecznik GDDKiA we Wrocławiu, przyznaje, że przebudowa autostrady byłaby najlepszym rozwiązaniem, ale ze względu na zaplanowany do 2023 roku budżet na razie jest ona niemożliwa.Kierowcy regularnie rozjeżdżają drogi w gminie Kąty Wrocławskie:
    Który to już raz urzędnik wie wszystko o ruchu drogowym więcej i lepiej niż specjaliści? Który to już raz fotoradary (kary) muszą uzupełnić braki finansowe?! Po kiego wydano miliardy na budowę autostrad?  
    
    Cało zło jest w tempomatach.
    
    Wielce genialne. Czyli wracamy do zwykłej drogi. Najlepiej więc zamknąć autostrady wtedy na nich będzie zero wypadków.
    
    A czy ktokolwiek zanim wprowadzone zostanie kolejne ograniczenie zastanowił się, co było przyczyną wypadków? Czyżby tylko prędkość? A może siedzenie na zderzaku i gwałtowne hamowania spowodowane wyprzedzaniem się ciężarówek?
    
    Przebudują i na drugi dzień będzie płatna a to długi odcinek Nie, ja dziękuje 
    
    Wystarczą tam  poprawnie działające tablice zmiennej treści dostosowujące prędkość do natężenia ruchu. Po co ktoś w nocy na pustej autostradzie ma jechać 90? Może cisnąć spokojnie 140. A jak jest dużo ciężarówek, duże natężenie to ograniczyć do 90.
    
    Ile razy trzeba powtarzać, że wysoka prędkość jest przyczyną małego odsetka wypadków? Ona jedynie powoduje, że skutki wypadków są bardziej tragiczne.
    
    Polska, i wszystko jasne.
    
        Nauczyciel miał ubrać odświętnie swoje dzieci. Potem po kolei strzelić im w głowę. Na końcu zabić żonę i siebie. Ich ciała...
        czytaj dalej »
                Samochód osobowy uderzył w kampera w Przerzeczynie-Zdroju (Dolnośląskie). Według policjantów, kobieta siedząca za kierownicą...
                 czytaj dalej  »
        Policyjni antyterroryści zatrzymali mężczyznę, który w nocy wszedł na dach budynku w podwrocławskich Radwanicach...
        czytaj dalej »
                Tragiczny wypadek we Wrocławiu. Pod nadjeżdżający tramwaj wpadła 78-letnia kobieta. Piesza zginęła na miejscu. Informację o...
                 czytaj dalej  »
                Śmiertelny wypadek w Wojkowicach (Dolnośląskie). Jak przekazała policja, kierowca osobowego hyundaia stracił panowanie nad...
                 czytaj dalej  »
        Funkcjonariusze pionu kryminalnego z Komendy Miejskiej Policji we Wrocławiu namierzyli i zatrzymali złodziei, których łupem...
        czytaj dalej »
                Załoga Lotniczego Pogotowia Ratunkowego zabrała do szpitala 6-latka potrąconego przez samochód w Krapkowicach (Opolskie)....
                 czytaj dalej  »
        Dwójka nastolatków i 30-latek z Brzegu (woj. opolskie) trafili nieprzytomni do szpitali. Na razie nie wiadomo, co im się stało....
        czytaj dalej »
        Niespełna miesiąc temu skazano go za spowodowanie śmiertelnego wypadku na przejściu dla pieszych. Wyrok jeszcze nie jest...
        czytaj dalej »Copyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione