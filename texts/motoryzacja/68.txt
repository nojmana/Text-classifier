Warranty Direct to brytyjska firma oferująca polisy działające jak przedłużona gwarancja. Ich posiadacze otrzymują zwrot części kosztów poniesionych na naprawy. Firma dokładnie ewidencjonuje swoje wydatki i na ich podstawie tworzy ranking. Każdy z modeli określony jest tam za pomocą tzw. reliability index, czyli wskaźnika niezawodności. Im jego wartość jest niższa, tym lepiej dla posiadacza pojazdu. Wskaźnik określany jest w oparciu o częstotliwość awarii, koszt ich usunięcia, a także potrzebny na to czas. Pod wieloma względami ranking jest więc bardziej użyteczny niż zestawienia ADAC czy DEKR-y. Na kolejnych slajdach prezentujemy wyniki rankingu. W każdym segmencie prezentowane są trzy najlepsze modele oraz - dla porównania - najgorszy.