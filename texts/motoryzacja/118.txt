Elon Musk już 2 lata temu zapowiadał, że Tesle staną się w pełni autonomiczne pod koniec 2018 roku lub na początku 2019 roku. Od 2017 roku wszystkie produkowane przez firmę pojazdy mają pełen pakiet systemów autonomicznych, więc od dawna są one dostosowane do jazdy w trybie pełnej autonomii.Jednak Tesla do tej pory udostępniała tylko systemy półautonomiczne w ramach Autopilota. Teraz się to zmieni. Już w sierpniu ma pojawić się długo oczekiwana, nowa wersja oprogramowania oznaczona numerkiem 9.Elon Musk powiedział, że posiadacze Tesli będą mogli liczyć na funkcje oferujące pełną autonomię. Nie oznacza to jednak, że pojazdy będą mogły poruszać się po drogach bez kierowcy, ani też nie przywołamy ich do miejsca, w którym aktualnie się znajdujemy np. setki kilometrów od domu, jako osobistej taksówki.Takie dobrodziejstwa nadejdą dopiero w przyszłym roku lub za dwa lata, ale szczęśliwi posiadacze tych w pełni elektrycznych samochodów będą mogli liczyć na rozszerzoną funkcję automatycznego parkowania czy bardziej efektywną i bezpieczną jazdę autonomiczną w ruchu miejskim, korkach czy na autostradzie.Źródło: GeekWeek.pl/Elon Musk/Twitter / Fot. Tesla