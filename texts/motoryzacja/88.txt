Wypadek miał miejsce ok. godz. 9. - Kierowca ciężarówki zwolnił z uwagi na prace remontowe. Kierowca autobusu nie zachował należytej ostrożności i wjechał w tył ciężarówki - poinformowała policja w rozmowie z TVN24. W autobusie znajdowały się również dzieci.Najbardziej poszkodowana została jedna z opiekunek. Kobieta po zderzeniu wypadła przez przednią szybę autobusu na jezdnię. Następnie została zabrana śmigłowcem do szpitala. Ranny został też 52-letni kierowca autobusu.Poszkodowane dzieci opatrywane są na miejscu, jedynie troje z nich zabrano do szpitala. Mają niegroźne obrażenia, a ich życiu nie zagraża niebezpieczeństwo. W autobusie znajdowały się w sumie 44 osoby, w tym 37 dzieci w wieku przedszkolnym, które jechały na wycieczkę z Grodkowa do wioski indiańskiej.Na miejscu pracuje prokurator. Zablokowany jest jeden pas jezdni.Chcesz być na bieżąco z najważniejszymi informacjami dnia? Polub Onet Wiadomości na Facebooku!(JaS)