Rok po rozpoczęciu działalności w Indiach Lexus stopniowo rozszerza swoją obecność – oferta, która początkowo ograniczała się do trzech modeli, obecnie obejmuje już pięć. Nowością w indyjskich salonach marki jest duży SUV Lexus LX 570. Flagowy SUV Lexusa – model LX, jest oferowany w Indiach zarówno w wersji LX 570 z niemal 400-konnym silnikiem V8 o pojemności skokowej 5,7 litra, jak i LX 450d z 272-konnym, 4,5-litrowym, podwójnie doładowanym dieslem V8.Warto zauważyć, że LX jest jedynym oferowanym przez Lexusa w Indiach modelem z napędem konwencjonalnym – wszystkie pozostałe dostępne są jedynie z napędem hybrydowym. To z jednej strony efekt koncentracji Lexusa na promowaniu technologii niskoemisyjnych (ponad 90 procent Lexusów sprzedawanych w Europie Zachodniej to hybrydy), a z drugiej efekt działania indyjskiego programu FAME India (Faster Adoption and Manufacturing of Hybrid and Electric vehicles in India), będącego częścią narodowego planu elektrycznej mobilności.Oprócz swojej najbardziej prestiżowej terenówki LX, Lexus oferuje w Indiach również flagową limuzynę LS 500h oraz SUV-a średniej wielkości, Lexusa RX 300h. Indyjskich kierowców może zainteresować także średni sedan Lexus ES 300h lub popularny na całym świecie kompaktowy crossover Lexus NX 300h.Lexus ma w Indiach cztery salony – w Delhi, Gurgaon, Mumbaju i Bengaluru – a także centra obsługi posprzedażnej w Chandigarh, Hajdarabadzie, Chennai oraz Kochi. Firma zamierza wprowadzić na indyjski rynek nowe standardy kontaktów z klientami, których elementami są opiekunowie klientów i całodobowe telefoniczne centra obsługi.Z myślą o zmniejszeniu obciążeń podatkowych, a zatem i cen swoich pojazdów na rynku indyjskim, Lexus rozwija lokalną produkcję samochodów, poczynając od modelu ES 300h. Montaż będzie się odbywał w fabryce Toyoty w Bengaluru, która niedługo zostanie uruchomiona przez macierzysty koncern Lexusa. Obecnie podatki nałożone przez indyjskie władze na importowane samochody są tak wysokie, że cena bazowej wersji Lexusa LX sięga w przeliczeniu 344 tysięcy dolarów. Dla porównania, aby wyjechać własnym Lexusem LX z amerykańskiego salonu, trzeba wydać 85 380 USD.Jak podaje portal Lexus Enthusiast, według japońskiej prasy motoryzacyjnej premiera wyczynowej wersji flagowego Lexusa LS piątej generacji może nastąpić...W głównej siedzibie w Hanowerze marka Volkswagen Samochody Użytkowe przekazała klientom z kilku krajów pierwsze egzemplarze e-Craftera. Nowe użytkowe auta z napędem elektrycznym...Hyundai Motor Poland kontynuuje, cieszący się ogromnym zainteresowaniem program konsumenckiego wynajmu samochodu – Abonament. Ten innowacyjny sposób na zapewnienie mobilności...
© 2018 MAGAZYNMOTOMI.PL
