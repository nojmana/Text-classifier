REKLAMAREKLAMAREKLAMASergio Marchionne, szef koncernu Fiat Chrysler Automobiles (FCA) bardzo poważnie potraktował dzień ogłoszenia planów. Ze sceny przygotowanej w ośrodku testowym Balocco niedaleko Turynu przypomniał swoją rolę w ratowaniu Fiata przed bankructwem, a następnie wliczył zasługi w wyciąganiu znad przepaści Chryslera. Wreszcie rozpiął czarny sweter i, parafrazując Oscara Wilde, odsłonił "dobrze zawiązany" niebieski krawat. Taki widok to rzadkość, a jego założenie zapowiedział już wiosną w Genewie. "Dobrze zawiązany krawat to pierwszy poważny krok w życiu" - twierdził Oscar Wilde.Cóż więc ciekawego czeka kierowców, skoro Marchionne założył krawat? Z planów FCA na przyszłość wynika, że głównymi markami w ramach koncernu będą Jeep, Alfa Romeo i Maserati. Najpoważniejsze zmiany zaplanowano w Jeepie. Amerykańska marka do 2022 roku zelektryfikuje swoją gamę odchodząc w ten sposób od silników Diesla. Na rynkach regionu EMEA (Europe, the Middle East and Africa) - do którego zalicza się też Polska - w ciągu najbliższych trzech lat pojawi się 8 hybryd ładowanych z gniazdka i 5 modeli z napędem typu mild-hybrid (jednostka spalinowa wspomagana z silnikiem elektrycznym). Auta będą dostępne z trzecim poziomem autonomiczności. Do 2022 roku na drogi wyjedzie nowy Jeep Cherokee i Grand Cherokee. Plan przewiduje też debiut drugiej generacji modelu Renagade - w ofercie napędów tego SUV-a przewidziano hybrydę z możliwością ładowania z gniazda (PHEV) oraz napęd całkowicie elektryczny.Jeep postanowił także wskrzesić słynne niegdyś modele Wagoneer i Grand Wagoneer - auta będą dostępne m.in. z napędem PHEV i staną w ofercie powyżej Grand Cherokee. Europejskim kierowcom Jeep zaoferuje również zupełnie nowy model SUV mniejszy od Renagade. Z wcześniejszych doniesień wynika, że ten samochód będzie produkowany w fabryce FCA w Pomigliano nieopodal Neapolu (obecnie powstaje tam Fiat Panda). W efekcie rewolucyjnej przemiany Jeep będzie obecny w każdym segmencie rynku motoryzacyjnego. A sprzedaż w regionie EMEA do 2022 roku ma wzrosnąć do 8,7 mln sztuk (jeszcze w 2017 notowano 6,2 mln).





Jeep Renegade / dziennik.pl 


Koncern samochodowy szykuje nowego Jeepa i przenosi produkcję do Polski. Sensacyjne doniesienia amerykańskiej agencjiFiat ma odgrywać w strukturach FCA skromniejszą rolę. Jak już informowaliśmy wcześniej Punto nie będzie produkowane. W ofercie pozostanie model 500 i Panda. Tipo zostanie skreślony z oferty w krajach UE (CZYTAJ WIĘCEJ>>). Fiat Tipo zniknie z oferty. Koncern szykuje nowy model SUV. Produkcję przeniesie do Polski?Uruchomienie wytwarzania małego modelu Jeepa w Pomigliano wymusi przeniesienie produkcji Pandy nowej generacji. W tym momencie na celownik FCA trafia fabryka w Tychach - właśnie z Włoch do Polski w 2020 roku miałaby trafić produkcja nowego wcielenia popularnego Fiata. Nowa generacja 500-ki, której debiut przewidziano na 2021 rok, będzie w Europie dostępna z napędem elektrycznym. Fiat położy nacisk na Pandę nowej generacji, która wróci do Polski. W rodzinie 500 pojawi się model Giardiniera – pięciodrzwiowy i z większym bagażnikiem.





Fiat 500 Collezione / Fiat /  Andrzej Grygiel 


Alfa Romeo planuje do 2022 roku wprowadzić siedem nowych modeli, w tym przywrócić do żywych supersportowe 8C i model GTV. Pierwsze auto dostanie centralnie montowany silnik o mocy 700 KM, który pozwoli na przyspieszenie do 100 km/h w 3 sekundy. GTV to 600 KM, napęd na cztery koła i wnętrze dla czterech osób. 





Alfa Romeo 8C / Alfa Romeo 


Gama Alfy do 2022 roku wzbogaci się też o nową generację Giuliety oraz o dwa modele SUV – mniejszego i większego niż Stelvio. Z oferty mają znikać silniki Diesla, a w ich miejsce pojawią się układy zelektryfikowane - dlatego Alfa planuje sześć hybryd ładowanych z gniazdka. W trakcie prezentacji zapowiedziano, że auta z tego gatunku zapewnią ponad 50 km zasięgu w trybie czysto elektrycznym, a przyspieszenie od zera do 100 km/h będzie na 
poziomie 4 sekund. Producent zapowiedział też wprowadzenie silników benzynowych wspomaganych elektrycznym turbo - dzięki temu zniknie zjawisko turbodziury, a jednostki mają dostarczyć do 25 proc. więcej mocy. Włosi skupią się też mocniej na Chinach – tam zaoferują sedana ze zwiększonym rozstawem osi.





Alfa Romeo GTV / Alfa Romeo 


Takie zabiegi mają przynieść efekt w postaci 400 tys. sprzedanych aut rocznie do 2022 roku. To oznacza ponad podwójny wzrost ze 170 tys. zakładanych w 2018 roku.





Alfa Romeo Stelvio / dziennik.pl 


Maserati do 2022 roku wprowadzi mniejszego SUV-a poniżej już sprzedawanego Levante oraz sportowy model Alfieri (jako coupe i kabriolet), które ma rywalizować na rynku z Porsche 911. W obu autach zostanie zastosowany napęd na cztery koła.





Maserati Alfieri Concept zadebiutował w 2015 roku w Genewie / Maserati 


Włosi obiecują, że pierwsza nowość powstanie na najlżejszej w klasie platformie; auto zapewni rozkład masy 50/50 i najlepszy w klasie stosunek mocy do masy. Alfieri będzie bazowym modelem Maserati. Rywal 911 wyjedzie na rynek z ofertą trzech jednostek napędowych w tym jako hybryda plug-in. A najszybsza odmiana od 0 do 100 km/h ma przyspieszać w dwie sekundy. Najmocniejszy Jeep na świecie już w Polsce. Pierwsza sztuka sprzedana w Białymstoku





Szef koncernu Fiat Chrysler Automobile Sergio Marchionne / dziennik.pl 


