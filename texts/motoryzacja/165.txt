Volkswagen Jetta II to samochód zbudowany na tej samej płycie podłogowej co VW Golf drugiej generacji i Corrado. Jetta została zaprezentowana w 1984 roku. Auto okazało się hitem sprzedażowym, szczególnie w Niemczech, ale również w Ameryce, gdzie w swoim czasie okazał się najlepiej sprzedającym się samochodem europejskim. Wersja amerykańska wyróżniała się również lepszym wyposażeniem standardowym w skład którego wchodziła klimatyzacja oraz tempomat. Samochód miał inne zegary, a na tylnej szybie nie wymagane jeszcze w Europie 3 światło „stop”. Pod koniec produkcji chcąc jeszcze trochę zwiększyć zainteresowanie kupnem modelu, producent wprowadzał specjalne wersje o takich nazwach jak “Beach”, “Strada”, “Court”, “Pacific”. Wersje te wyróżniały się dodatkowym pakietem stylistycznym, nie oferowanym w podstawowych wersjach. Producent jako zakończenie produkcji na świecie podaje 1992 rok. Jednak w Chinach historia tego modelu sięga lat dużo bardziej współczesnych. Tam Volkswagen Jetta II był oferowany aż do 2013 roku. Wersja chińska wyposażona w silnik o pojemności 1,6 litra w momencie debiutu była prawie identyczna jak ta oferowana na rynku europejskim. Dopiero w późniejszych lata przechodziła różne modyfikacje i były podejmowane próby dopasowania modelu do lokalnego klienta.Jetta była oferowana w dwóch wersjach nadwozia. Pierwsza była dwu-drzwiowa, a druga bardziej popularna 4-drzwiowa. W odróżnieniu od Golfa była oferowana w wersji sedan. Z przodu różniły się lampami, bo w Golfie były okrągłe, a w Jetta kwadratowe. Dodatkowo sedan oferował dużo większy bagażnik – Golf 345l, Jetta 485l. Technologicznie były praktycznie identyczne, natomiast Jetty były zazwyczaj lepiej wyposażone. Za wyposażeniem szła też cena. Jetta była droższa, co pewnie miało znaczący wpływ na pełne wyniki sprzedaży obu modeli – Golf-ów II wyprodukowano na całym świecie ponad 6,3 miliona, a Jetta została sprzedana w liczbie około 1,7 miliona.Czy Jetta jest dobrym pomysłem na zakup youngtimera? Jak zwykle odpowiedź w takich przypadkach brzmi – to zależy. Coraz więcej osób kupuje Golfa II jako klasyka, a Jett jest zdecydowanie mniej na portalach aukcyjnych. Na pewno jest dobrą bazą wyjściową, można jeszcze znaleźć egzemplarze w bardzo dobrym stanie. W ostatnim czasie jednak ceny poszły bardzo do góry i właściciele za najbardziej zadbane egzemplarze życzą sobie już ponad 10 tys. Natomiast ceny bardziej przystępnych Volkswagenów zaczynają się od 4 tysięcy złotych. Obecnie ze znalezieniem części zamiennych nie ma dużego problemu, więc może to jest jeszcze dobry moment, żeby w ten model zainwestować.Zobacz także Auto z historią – VW Golf Country – samochód nie z tej epoki Zobacz archiwum statystyk policyjnych
Sprawdź aktualizowane na bieżąco utrudnienia na drogach!Redaktor Naczelny: Marta Skrzypczak martaskrzypczak@bezpiecznapodroz.org
Zastępca: Katarzyna Skrzypczak katarzynaskrzypczak@bezpiecznapodroz.orgRedaktorzy: Artur Białek, Paulina Grabiec, Mateusz Łuszczyński, Jacek Marczenko.