Kilka miesięcy po zaprezentowaniu bezkompromisowego fastbacka, PEUGEOT ujawnia wersję SW nowego PEUGEOT 508. Czeka nas zupełna nowość. Nowy PEUGEOT 508 SW czerpie inspiracje ze świata nadwozi shooting brake i łamie wszystkie kanony obowiązujące na konkurencyjnym rynku modeli kombi w segmencie D. Niska i dynamiczna sylwetka nowego PEUGEOT 508 SW przykuwa uwagę. Atletyczna elegancja współgra z praktycznym podejściem do przestronności, pojemności i dostępności bagażnika. Model jest wyposażony w najnowszej generacji PEUGEOT i-Cockpit® i ma niewielki promień skrętu. Dzięki temu nie są mu straszne ani ulice ze zwartą miejską zabudową, ani szerokie autostrady. Doskonały układ jezdny nowego PEUGEOT 508 SW wpisuje się w pełni w DNA marki i zapewnia kierowcy znakomite wyczucie nawierzchni i perfekcyjną kontrolę ruchów nadwozia. Wysoka efektywność, bezpieczeństwo i najwyższej klasy komfort były od początku wpisane w założenia techniczne projektu, co zapowiada intensywne doznania.Nowy PEUGEOT 508 SW zostanie zaprezentowany na Salonie Samochodowym w Paryżu w 2018 roku, a jego sprzedaż w Europie rozpocznie się w styczniu 2019 roku.Zwracająca uwagę stylistykaPodobnie jak w przypadku PEUGEOT 504, który pojawił się na rynku pięćdziesiąt lat temu, marka zawsze projektuje nadwozia kombi na bazie sylwetki sedana. Dlatego też nowy PEUGEOT 508 SW ma wszystkie cechy bezkompromisowej stylistyki fastbacka. Nowe proporcje nadają jego sylwetce niezwykłej dynamiki.Dzięki funkcjonalnym relingom dachowym, doskonale wpisującym się w styl samochodu, jest on prawie tak niski jak fastback i ma zaledwie 1,42 m wysokości. To prawie o 6 cm mniej niż PEUGEOT 508 SW poprzedniej generacji. Niskie nadwozie zapewnia optymalną aerodynamikę przy zachowaniu wystarczającego miejsca nad głową dla pasażerów na tylnych siedzeniach, zgodnie ze standardami w tym segmencie.Nowy PEUGEOT 508 SW ma długość 4,78 m (tylko 3 cm więcej niż fastback i 5 cm mniej niż model poprzedniej generacji). Z profilu ukazuje napiętą i jednocześnie płynną linię maski, przechodzącą w niską i rozciągniętą linię dachu.Unikatowym rozwiązaniem dla modelu kombi zaprojektowanego przez producenta samochodów seryjnych są drzwi z oknami bez obramowania. To pozwala zarówno wyostrzyć i zdynamizować sylwetkę, jak i obniżyć linię szyb. Poszczególne elementy nadwozia są idealnie spasowane, zgodnie z najlepszym know-how. Koła wypełniają całe nadkola, antena dachowa została usunięta i wykonana w technologii nadruku. Sylwetka samochodu jest muskularna i już na pierwszy rzut oka zwraca uwagę najwyższą jakością wykonania.Przód, identyczny jak w fastbacku, jest równie imponujący. Dzięki reflektorom wykonanym w technologii Full LED i pionowym, opalizującym światłom dziennym LED, nowy PEUGEOT 508 SW ma silną i niepowtarzalną osobowość, którą podkreśla dodatkowo logo lwa umieszczone pośrodku grilla i znak „508” na przodzie maski.Tył samochodu uosabia moc i nowoczesność dzięki lśniącej, czarnej, poziomej listwie, która biegnie między tylnymi światłami Full LED w technologii 3D pochodzącymi z fastbacka. Włączone w dzień i w nocy światła automatycznie dostosowują jasność oświetlenia do panujących warunków, a charakterystyczny kolorowy ślad pazurów jest stale widoczny. Zmienia się w zależności od tego, czy patrzymy z boku czy z tyłu. Podwójne chromowane końcówki rur wydechowych optycznie dociskają samochód do drogi i zwiększają wrażenie dynamiki.Dostęp do bagażnika ułatwia wygodna tylna klapa, którą można otwierać automatycznie w trybie hands free. Próg załadunku jest zarazem nisko umieszczony i szeroki (6 cm niżej niż fastback, tj. tylko 63,5 cm od podłoża, i o 2,4 cm szerszy). Szybko zwijana roleta pozwala natychmiast zobaczyć całą zawartość bagażnika. Bagażnik ma pojemność 530 litrów pod roletą, a dzięki prostopadłościennym kształtom jest bardzo ustawny. Jego pojemność jest bardzo zbliżona do pojemności bagażnika modelu poprzedniej generacji (560 litrów).Próg bagażnika zapewnia nie tylko praktyczny dostęp, ale jest również starannie wykończony listwą progową ze stali nierdzewnej, która ułatwia załadunek bagażu. Aluminiowe szyny w podłodze są dostępne w wykończeniu GT, a siatka ochronna umożliwia praktyczne podzielenie bagażnika.Możliwość zmiany aranżacji wnętrza kabiny jest jednym z atrybutów nadwozia typu kombi. W przypadku nowego PEUGEOT 508 SW jest to możliwe dzięki tylnym siedzeniom z funkcją Magic Flat składanym w układzie 2/3 – 1/3. System umożliwia błyskawiczne złożenie obu części tylnej kanapy za pomocą dwóch łatwo dostępnych przycisków z boku bagażnika. W mgnieniu oka możemy uzyskać płaską powierzchnię i zwiększyć pojemność bagażnika do 1780 litrów. Światowa premiera nowego PEUGEOT 508 SW odbędzie się podczas najbliższego Salonu Samochodowego w Paryżu. Model zostanie wprowadzony do sprzedaży w Europie w styczniu 2019 roku, a na pozostałych rynkach w pierwszej połowie tego samego roku Hyundai dostarczył 57 samochodów do obsługi logistycznej Tour de Pologne. Flotę aut stanowią m.in. modele: Hyundai Tucson oraz lekki samochód użytkowy H350. Hyundai...„Czwarta generacja Klasy A na nowo definiuje nowoczesny luksus w klasie kompaktów. Aby tego dokonać, zdecydowaliśmy się na połączenie bezkompromisowego, dynamicznego designu z intuicyjną...  British Automotive Polska S.A., Generalny Importer Land Rover nawiązał współpracę z cenionym sportowcem i mistrzem olimpijskim – Mateuszem Kusznierewiczem, który będzie...
© 2018 MAGAZYNMOTOMI.PL
