
Bądź na bieżąco:
Czwarty Ford Focus właśnie ujrzał światło dzienne. To dobra okazja, by wybrać się w podróż po dwóch dekadach historii jednego z najważniejszych Fordów w dziejach firmy.Rok 1998 był wyjątkowo ciekawy dla motoryzacji. Zadebiutowało wówczas wiele aut, które do dziś często widujemy na drogach i po których wcale nie widać, że mają już dwadzieścia lat. Powitaliśmy m.in. BMW serii 3 E46, Peugeota 206, czy Mercedesa klasy S W220. Ten rok był także przełomowy dla Forda – to wtedy rozpoczęła się trwająca do dziś historia Focusa. Oto jej najciekawsze fragmenty.Podobno „WOW!”, które wydali z siebie dziennikarze obecni na prezentacji po zdjęciu płachty z pierwszego Focusa było słychać aż na dalekiej Syberii. Trudno się dziwić – design tego modelu był przełomowy, zwłaszcza po leciwym i nudnym poprzedniku, Escorcie.Ford Focus został zaprojektowany według filozofii New Edge. Nie był pierwszym samochodem narysowanym w tej sposób – wcześniej na rynek trafiły już Ka i Cougar. Ale jak na samochód kompaktowy miał wyjątkowo odważne linie, zarówno z zewnątrz, jak i w środku. Jedni od razu go pokochali, inni – do dziś uważają za brzydkiego. Ale są w mniejszości.Model zadebiutował w Europie jako 3- i 5-drzwiowy hatchback, sedan i kombi. Nie było znanych z Escorta wersji van ani kabrio. W 1999 r. trafił do sprzedaży także w Stanach Zjednoczonych (wersja 5d dopiero od 2002).Ciekawostką jest, że niewiele brakowało, a Ford musiałby nazwać swojego kompakta inaczej: nową nazwę oprotestował wydawca popularnego czasopisma o takim tytule. Na szczęście po wielogodzinnych sądowych zmaganiach, Ford zwyciężył.Producent wiązał z Focusem wielkie nadzieje, ponieważ zdecydował, że będzie to „samochód globalny” – sprzedawany właściwie na całym świecie, produkowany nie tylko w Europie, ale i w Argentynie, Meksyku, Stanach Zjednoczonych, Filipinach, czy Wenezueli. Na szczęście plan się powiódł: szybko po debiucie zaczął pojawiać się w czołówkach list sprzedaży nie tylko w Europie, ale i na wymagającym rynku amerykańskim.Z pewnością pomogło w tym doskonałe prowadzenie. Focus I do dziś jest wskazywany jako jeden z najlepiej jeżdżących kompaktów w historii. Jest to zasługa nowatorskiego, w pełni niezależnego zawieszenia z tyłu pod nazwą Control Blade. Zapewniało zarówno niezły komfort, jak i świetne właściwości na łukach.Gama silników Focusa była szeroka już w chwili debiutu, ale aż do 2002 roku najmocniejszy dostępny w Europie silnik stanowił benzynowy 2.0 o mocy 130 KM. W 2002 r. na rynek weszła wersja ST170 (na innych rynkach zwana też SVE/SVT). Miała wolnossący, dwulitrowy silnik dopracowany przez Coswortha o mocy 170 KM. Taki Focus rozpędzał się do 100 km/h w 7,9 s, co na ówczesne czasy było bardzo dobrym wynikiem. Ale jeśli komuś było mało, Ford przygotował dla niego coś więcej.Focus RS w stosunku do pozostałych wersji miał aż 70 proc. innych części. Silnik co prawda nadal miał dwa litry i cztery cylindry, ale za to dodano mu turbosprężarkę, co pozwoliło na uzyskanie 215 KM. Zmieniono skrzynię biegów, dodano hamulce Brembo, aż 18-calowe felgi firmy OZ i szperę. Nie było wyboru, jeśli chodzi o lakier – można było mieć tylko niebieskiego RS-a. Ale chyba nikomu to nie przeszkadzało. Tę wersję produkowano tylko rok i powstało 4501 egzemplarzy. Dziś drożeją.Ten legendarny producent i tuner stworzył limitowaną odmianę S121. Powstala na bazie dostępnego od 2005 roku w USA dziwnego miksu Focusa I i II. Wyglądała bojowo, ale była zaledwie o 10% mocniejsza od standardowego 140-konnego 2.0, więc nie zapewniała świetnych osiągów… w odróżnieniu od wersji N20, w której zastosowano (tak, tak!) podtlenek azotu. Dzięki niemu taki samochód miał aż 225 KM. Szalone lata 2000!Ale czas nieubłaganie płynął i pierwszy Focus robił się już stary. Druga generacja zadebiutowała w Europie w 2004 roku. Tym razem po zdjęciu płachty można było usłyszeć delikatny szmer rozczarowania. O ile Focus mk I zaskakiwał odważnym designem, to druga generacja wyglądała o wiele spokojniej i bardziej zachowawczo. Zarówno karoseria, jak i wnętrze wzbudzały komentarze, w których wyjątkowo często przewijało się słowo „nuda”.Zamiast tego od 2005 roku oferowano tam wspomniany przedziwny miks – Focusa I z przodem od Focusa II. W ofercie pojawił się silnik 2.3 o mocy 151 KM (w wersji pod nazwą… ST), ale to był już łabędzi śpiew schodzącej generacji.To naprawdę nie był ciekawy samochód. Jedyną wartą odnotowania wersją była ta o nazwie FCV, napędzana wodorowymi ogniwami paliwowymi. Powstało 30 sztuk, kilka trafiło nawet do Niemiec.Na Starym Kontynencie w najlepsze trwała wtedy moda na coupe-cabrio, czyli kabriolety z twardym, składanym dachem. Ford nie mógł odpuścić tego kawałka rynku, więc zlecił firmie Pininfarina zaprojektowanie nadwozia. Efekt był – jak na ten segment – niezły, choć nie dało się ukryć typowego dla takich aut zbyt masywnego tyłu.Raczkowała również moda na crossovery, więc na niektórych rynkach można było kupić Focusa X-Road z plastikowymi nakładkami na zderzaki. Oczywiście nie miał napędu 4×4.Po pierwsze, dostępne od 2005 r. ST (już bez cyfr w nazwie). Tym razem zdecydowano się na zastosowanie świetnego silnika 2.5 turbo z pięcioma cylindrami pożyczonego od Volvo. W Focusie ST miał 225 KM i zapewniał dobre osiągi i jeszcze lepszy dźwięk. Sztandarowym lakierem był pomarańczowy.Po drugie, dostępny od 2009 r. RS. Tak jak poprzednika, można było go kupić tylko z nadwoziem 3d. Tym razem klienci mieli wybór koloru – RS mógł być biały, granatowy i zielony, nawiązujący do szybkich Fordów z lat 70.Taki Focus miał ten sam, 2.5 litrowy silnik, co w ST, ale wytwarzał aż 305 KM. Co ciekawe, mimo takiej mocy nie zdecydowano się na napęd na cztery koła. Zamiast tego zastosowano nowatorską konstrukcję przedniego zawieszenia o nazwie RevoKnuckle. Pozwalała na osiągnięcie zadowalającej trakcji i świetnego prowadzenia w zakrętach.Pojawiła się nawet limitowana do 500 sztuk wersja RS500. Wbrew nazwie miała „tylko” 350 koni, ale i tak pozwoliło jej to na osiągnięcie 100 km/h zaledwie w 5,4 s (0,5 s szybciej, niż w „zwykłym” RS).Odbyła się ona w Detroit, co było jasnym sygnałem, że Focus na Stany Zjednoczone i na Europę znowu będzie właściwie taki sam. Design ponownie nie był przełomowy. Okrojono gamę modelową. Z oferty zniknął trzydrzwiowy hatchback, zrezygnowano także z kabrioletu.Były także nowości: pojawiła się odmiana elektryczna, a od 2012 roku tradycyjny, wolnossący silnik benzynowy 1.6 został zastąpiony przez obsypywany nagrodami i bardzo udany, litrowy, trzycylindrowy motor Ecoboost.W przypadku tego modelu odmiana ST miała 250 KM, a RS (po raz pierwszy jako pięciodrzwiowy) – aż 350. Zrezygnowano jednak z pięciocylindrowego motoru. Zamiast niego, Focus ST miał jednostkę 2.0 turbo, a RS – 2.3 turbo.
RS cierpiał na pewne przypadłości, o których szerzej piszemy w tym artykule. Na szczęście nadal był bardzo szybki.Czwarta generacja trafi do salonów prawdopodobnie latem. Będzie dostępna w Europie tylko jako 5-drzwiowy hatchback i kombi. Nie da się oprzeć wrażeniu, że o ile pierwsza odsłona Focusa była nowatorska i zaskakiwała designem, to każda kolejna stawała się coraz bardziej zwyczajna – może prócz specjalnych, sportowych wersji. Nawet prowadzenie – tak chwalone w Focusie mk I – w każdej kolejnej odmianie było coraz bardziej „wygładzone” i nijakie. Nadal niezłe, ale już bez takiej dawki charakteru.Nie ma w tym nic złego, bo producent podąża po prostu za oczekiwaniami klientów. To zawsze była jedna z lepszych propozycji w tym segmencie. Tyle że staje się… coraz nudniejszy. Oby nowa odsłona jednak potrafiła miło zaskoczyć.
Autoblog jest częścią grupy Spider's Web, wspieraną przez Spiders.Agency


Copyright © 2018 Autoblog. All rights reserved
Wyrażam zgodę na przetwarzanie danych osobowych na zasadach określonych w polityce prywatności, Jeśli nie wyrażasz zgody na wykorzystywanie cookies we wskazanych w niej celach, w tym do profilowania, prosimy o wyłącznie cookies w przeglądarce lub opuszczenie serwisu. więcejZgodnie z wymogami prawnymi nałożonymi na nas przez Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE przyjęliśmy nową politykę prywatności, w której wyjaśniamy w jaki sposób zbieramy, przetwarzamy i chronimy wasze dane osobowe.Przypominamy ponadto, że dla prawidłowego działania serwisu używamy informacji zapisanych w plikach cookies, korzystamy z nich też do celów statystycznych i reklamowych - również tych profilujących użytkownika wedle jego zainteresowań.Używamy informacji zapisanych za pomocą plików cookies i podobnych technologii w celach technicznych, reklamowych, statystycznych oraz by dostosować Serwis do indywidualnych potrzeb Użytkowników. W ustawieniach przeglądarki internetowej można zmienić ustawienia dotyczące wszystkich powyższych plików cookies, choć serwis może bez nich nie działać poprawnie.Jeśli nie wyrażasz zgody na wykorzystywanie cookies we wskazanych powyżej celach, prosimy o zmianę ustawień w przeglądarce lub opuszczenie serwisu.