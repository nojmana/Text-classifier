Być może 2019 rok będzie ostatnim, w którym będzie można kupić Fiata Tipo w Unii Europejskiej. Sergio Marchionne, szef Fiata, poinformował media, że koszt przygotowania modelu do nowych wymagań emisyjnych jest zbyt wysoki.
			Popularny i ceniony Fiat Tipo zniknie z rynku. (fot. mat. prasowe) Prawdopodobnie chodzi o przepisy dotyczące najnowszej normy emisji spalin Euro 6d TEMP, które wchodzą w życie w Unii Europejskiej od września 2019 roku. Do tego czasu producenci muszą przygotować nowe silniki lub tak zmodyfikować obecne, by tę normę spełniały. Niektórzy już się do tego przygotowali. Jeżeli to ta, a nie kolejne normy mają spowodować wycofanie Tipo, to byłaby wielka szkoda.Tipo jest autem popularnym na polskim rynku. Na koniec maja był jedenastym najczęściej rejestrowanym nowym samochodem osobowym. Zyskuje coraz większe uznanie nie tylko wśród klientów prywatnych, ale także flot, czego wyrazem jest choćby tegoroczny tytuł najlepszego samochodu dla przedsiębiorców przyznany w corocznym plebiscycie Fleet Awards Polska.Niestety Fiat Tipo ma jeden problem – przestarzała gama jednostek napędowych. W kontekście norm emisji spalin jest to oczywiście stwierdzenie negatywne, ale to m.in. dzięki prostym silnikom benzynowym 1.4 i 1.4 T-Jet, dającym możliwość dokupienia instalacji gazowej, samochód cieszy się tak dużą popularnością. Polscy klienci nie szukają aut "czystych", tylko prostych i niezawodnych.Fiat Tipo jeszcze dostępny jako sedan na polskim rynku przyjął się dobrze, ale niemal od samego początku klienci wyczekiwali zapowiadanego hatchbacka….Niestety unijne normy znów chcą nas uszczęśliwić na siłę, a FCA nie będzie wydawać pieniędzy na nową gamę silników do Tipo, choć taka gama jest w praktyce gotowa&hairsp;—&hairsp;patrz nowy Jeep Renegade. Priorytetem będzie rozwój rodziny 500 w kierunku hybryd i napędów elektrycznych. Spore szanse na produkcję elektrycznego Fiata 500 ma fabryka w Tychach.Na razie sporo w tym wszystkim domysłów, ale słowa Marchionne – "przystosowanie tego auta do standardów emisji UE jest zbyt kosztowne" – sugerują, jakoby Tipo miało zniknąć z Europy. Czy będzie to w 2019 roku? Polskie przedstawicielstwo Fiata nie jest w stanie odpowiedzieć na to pytanie, ale sugeruje, że raczej chodzi o nieco bardziej odległy termin. Konkretnie o rok 2021, kiedy to przepisy unijne mają być jeszcze bardziej zaostrzone.Ciekawostką jest natomiast fakt, że w sprzedaży pozostanie Fiat 124 Spider, również w wyposażony w jednostkę 1.4 T-Jet, ale mocniejszą. Być może przy okazji jakiegoś liftingu, atrakcyjny włoski kabriolet otrzyma bardziej ekologiczny silnik Mazdy, bo samochód ten niemal w 100 proc. techniczne bazuje na japońskim modelu MX-5. A może pod maskę trafi nowa jednostka benzynowa 1.3 o mocy 150 lub 180 KM, która niebawem zadebiutuje pod maską Renegade'a?Z tym modelem miałem już do czynienia trzykrotnie, więc wsiadając do Fiata Tipo po raz czwarty na tygodniowy test byłem pewien, że nie odkryję…
FiatPremiera w latach 2010-2019Segment CFiat Tipo Pisze dla was poradniki eksploatacyjne i o samochodach używanych. Zafascynowany techniką, nie lubi samochodów koncepcyjnych, a jego koledzy twierdzą, że jest zbyt pragmatyczny. Patrząc na auto stara się je widzieć oczami potencjalnego klienta. Z wykształcenia mechanik i menedżer, z zawodu redaktor, a na co dzień miłośnik motoryzacji, który nie lubi płynąć z prądem.
					Ten artykuł ma 63 komentarze
			Mariusz ZmysłowskiMarcin ŁobodzińskiAleksander RucińskiKamil Kobeszko
					ul. Jutrzenki 137A
					
					02-231 Warszawa
					
					NIP: 527-26-45-593
					
					tel. +48 22 646 32 30
					
					fax. +48 22 849 21 84
					
Regulamin serwisu

Mapa artykułów
