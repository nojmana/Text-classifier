Ceremonia odbyła się w poniedziałek na placu przed budynkiem komendy powiatowej policji w Sejnach.Minister zabiera głos "w nawiązaniu do sytuacji z Wydmin"
                            Internauci...
                        
                            czytaj dalej »

"Odbyło się uroczyste poświęcenie i przekazanie nowego radiowozu Kia Cee'd. Policyjne auto zakupione ze środków MSWiA przekazane zostało funkcjonariuszom ruchu drogowego" - informuje komenda powiatowa na swojej stronie internetowej, zamieszczając także fotorelację z wydarzenia.Jej głównym bohaterem jest nadzorujący policję wiceminister spraw wewnętrznych i administracji Jarosław Zieliński."Spotkanie rozpoczął Komendant Powiatowy Policji w Sejnach podinspektor Marek Andrzej Bogdan, który przywitał wszystkich zebranych i poprosił księdza prałata Zbigniewa Bzdaka o poświęcenie nowego radiowozu. Następnie Sekretarz Stanu w MSWiA Jarosław Zieliński oraz Komendant Wojewódzki Policji w Białymstoku nadinspektor Daniel Kołnierowicz oficjalnie przekazali policjantom kluczyki do oznakowanego radiowozu Kia Cee’d" - brzmi fragment komunikatu policji.Jednak według informacji tvn24.pl, radiowóz już od dwóch miesięcy służy funkcjonariuszom z Sejn. Zapytaliśmy zatem rzecznika prasowego sejneńskiej komendy, ile przejechanych kilometrów auto miało na liczniku, gdy uroczyście go przekazywał wiceminister Zieliński. - W dniu 4 czerwca 2018 roku radiowóz miał przejechanych 3836 kilometrów - odpisała aspirant sztabowa Ewa Bednarska.Zastrzegający sobie anonimowość policjant, z którym rozmawiał portal tvn24.pl, tak relacjonuje wydarzenia przed ceremonią: - Padł rozkaz doprowadzenia auta do fabrycznej czystości. Chłopaki zrobili, że używany wyglądał lepiej niż nowy, choć naprawdę to i jakieś rysy zdążył przez te niemal 4000 kilometrów złapać. Chodziło o to, by minister mógł pokazać, że nie przyjeżdża do nas z pustymi rękami i aby mogła się odbyć uroczystość z komendantami, kapelanami i elitą naszego miasta.Nadzorujący od ponad dwóch lat policję wiceminister Zieliński jest jednocześnie posłem z Podlasia. Na tym terenie koncentruje również swoją działalność i często odwiedza miejscowości województwa - najczęściej w poniedziałki i pod koniec tygodnia. Niemal każda z tych wizyt ma swoją specjalną, uroczystą oprawę, w której bierze udział lokalna policja i pozostałe służby podległe resortowi.Jednocześnie trudno znaleźć w internecie informacje o podobnych wizytach w komendach i komisariatach na terenie innych województw. Gdy oficjalnie poprosiliśmy resort spraw wewnętrznych o spis delegacji i wyjazdów ministra, odmówiono nam, argumentując, że nie jest to informacja publiczna.Biało-czerwone konfetti dla ministra. Policjanci cięli, bo "tych kartoników potrzeba było morze"
                            Zamiast...
                        
                            czytaj dalej »

W licznych wizytach w rodzinnych stronach ministrowi towarzyszy komendant wojewódzki policji w Białymstoku Daniel Kołnierowicz.Obaj wzięli udział w uroczystych obchodach Święta Niepodległości w Augustowie w 2016 roku, gdzie ze śmigłowca policjant zrzucał biało-czerwone konfetti na głowy ministra i swojego komendanta. Wcześniej, zamiast brać udział w patrolach, przygotowywali je młodzi funkcjonariusze policji.Według nieoficjalnych informacji portalu tvn24.pl, wiceminister Zieliński stara się, aby to właśnie Daniel Kołnierowicz został komendantem głównym policji. Jak dotąd jednak nie jest w stanie przekonać do tego ministra Joachima Brudzińskiego, do którego należy decyzja.
    komuna pełną gębą 
    
    Dorośli, a zachowują się jak dzieci, dno dna.
    
    Za tydzień będzie 31-sza rocznica śmierci Stanisława Bareji a w Polsce wciąż mamy sceny jak z jego filmów. Brawo PIS.
    
    I to jest właśnie PiS...
    
    Niech się cieszą, że konfetti nie cięli cały dzień przed wizytą Zieleniaka...
    
    każda szanująca się gwiazda lub  celebryta  wydaje zlecenie napisania książki o sobie, ja czekam na wspomnienia ministra Zielińskiego  
    
    ciekawe kiedy od pisu dostana nowe polonezy i nyski? :)
    
    Kiedy poświęcenie nowej myszki do komputera?
    Najważniejsze, ze został poświecony. A konfetti było....
    
    Cyrk
    2018-06-11 14:48Notowania z tvn24bis.plCopyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione