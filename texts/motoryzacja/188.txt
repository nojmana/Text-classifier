Szwajcarski producent zegarków i biżuterii Bucherer, zaprezentował olśniewającego Harleya-Davidsona Blue Edition - jedyny w swoim rodzaju model stworzony we współpracy z Bündnerbike, warsztatem budującym customowe motocykle. Wszystko wskazuje na to, że jest to najdroższy motocykl na świecie, którego wartość wyceniana jest na 1,79 miliona dolarów.Niebieska wariacja oparta jest na Harleyu-Davidsonie Softail Slim S, który przeszedł pełną metamorfozą. Tu nawet felgi są zrobione od podstaw na zamówienie. Godnymi uwagi elementami konstrukcyjnymi są między innymi wyeksponowany, obracający się wałek rozrządu oraz pozłacany zawór sterujący i przepustnica Odporne na wysoką temperaturę żarówki LED nadają motocyklowi nowoczesnego stylu. To także pierwszy jednoślad na świecie, który ma silnik oświetlony od wewnątrz.Pozostałe części motocykla są również pozłacane, aby jeszcze bardziej podkreślić jego wysublimowany i bogaty wygląd. Wrażenie robi opalizujący pigment, który przebija się przez niebieski lakier. Aby uzyskać intensywny odcień indygo, trzeba było zastosować specjalną technikę: najpierw posrebrzano pojazd, a następnie nałożono sześć warstw koloru przy zastosowaniu sekretnej metody powlekania.Specjaliści z Bündnerbike przez rok projektowali i pracowali nad stworzeniem tej wyjątkowej wersji Harleya-Davidsona. Zespół ośmiu pracowników z obu firm, spędził łącznie ponad 2500 godzin konstruując i dopieszczając każdy detal w swoim kosztownym dziele.Podkreśleniem udziału Bucherer w przedsięwzięciu są biżuteryjne detale, a przede wszystkim umieszczenie ich flagowych pierścionków Dizzler z kolekcji Bucherer Fine Jewelry (w wersji dostosowanej do pojazdu), na końcach kierownicy widełkach i w lewej części zbiornika paliwa.Co więcej, kolejny egzemplarz biżuterii znajduje się w sejfie ukrytym pod kopułą wykonaną ze szkła pancernego, która wmontowana została w karoserię pojazdu. Jest to wyjątkowy pierścionek z 5,40-karatowym diamentem. To jeszcze nie wszystko - zaraz obok znalazło się miejsce dla zegarka Carla F. Bucherera. Ten specjalny, customowy czasomierz został wykonany w oparciu o model Patravi TravelTec II i znajduje się w drugim sejfie w prawej połowie zbiornika.Nie spodziewalibyśmy się, że kiedykolwiek zobaczymy Harleya-Davidsona w tak egzotycznej wersji, jednak musimy przyznać, że dzieło dwóch szwajcarskich firm robi wrażenie. Odwiedźcie Instagram Bucherer, żeby obejrzeć krótkie filmy promujące przedsięwzięcie, a po więcej informacji zapraszamy na stronę marki.