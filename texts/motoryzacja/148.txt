Codzienna dawka historii w grafikach


Rok:1962Rok 1962 na zawsze zapisał się w historii światowej motoryzacji. Wtedy bowiem w pracowni Forda powstał pomysł stworzenia zupełnie nowego samochodu – innego niż wszystkie dotychczas znane. Inicjatywa zrodziła się w głowie Donalda N. Freya, jednego z menadżerów koncernu, i szybko zyskała aprobatę głównego menadżera – Lee Iacocca.

Projektanci Forda nie czekali długo. Inżynier Herb Misch, planista Roy Lunn oraz stylista Gene Bordinant potrzebowali zaledwie 21 dni, by zaprojektować nowy model. Dzięki temu jeszcze w tym samym roku możliwe było zbudowanie samochodu i pokazanie go światu. Co ciekawe – rok później stworzono kolejny prototyp, który – razem ze swoim poprzednikiem – stanowił wzorzec dla znanego do dziś Forda Mustanga.

Mustang 1 – bo tak nazwano pierwszy ze stworzonych modeli – przedstawiono szerszej publiczności już w październiku 1962 roku. Prezentacja miała miejsce w czasie wyścigów U.S. Grand Prix, które odbywały się w miejscowości Watkins Glen. Twórcom Mustanga zależało na tym, by pokazać jego duże możliwości. Zaangażowali więc zawodowych kierowców rajdowych – Dana Gurneya i Stirlinga Mossa, by przejechali kilka okrążeń toru wyścigowego, rozpędzając auto do dużej prędkości. Silnik o mocy 90 koni mechanicznych pozwolił wówczas uzyskać dwumiejscowemu Mustangowi prędkość 207km/h. Samochód pokonał odległość 0,25 mili w około 18 sekund. Warto wiedzieć, że silnik V4 umieszczony pod maską auta miał pojemność 2,0 litra i chłodziły go dwa wentylatory zamontowane przed tylnymi kołami, a dokładniej – we wlotach powietrza. Kierowca operował wyłącznie podstawowymi, najbardziej potrzebnymi narzędziami oraz 4-biegową przekładnią manualną, dzięki której możliwe było przekazywanie napędu na tylną oś pojazdu.

Na uwagę zasługuje również zewnętrzna budowa modelu. Pokrycie Mustanga 1 stworzono z aluminium w formie sprasowanych blach, które przyczepione zostały do rurowego podwozia. W samochodzie były dwa miejsca, a cała kabina była chroniona wyłącznie przez owiewkę. Co ciekawe – nazwa Mustang nie była od początku oczywista. Projektanci mieli spory dylemat z kwestią ochrzczenia nowego modelu Forda. Wśród twórców padały różne propozycje – Special Falcon, Coguar, Torino… Każdej z nich jednak czegoś brakowało. Dopiero po kilku burzach mózgów postawiono na nazwę unikatową i kojarzącą się z dzikością, szybkością i pięknem. Wielbiciele samochodów po dziś dzień nie przejdą obok Mustanga obojętnie!

Warto wiedzieć, co już zostało wspomniane, że w 1963 roku stworzono drugi prototyp samochodu – tym razem już nie typowo koncepcyjny, lecz bliższy wyglądem i budową modelowi produkcyjnemu. O nim jednak będziecie mogli poczytać niebawem.Części samochodowe do nowoczesnego Forda można znaleźć na autodoc.pl.Źródło: https://pl.wikipedia.org/wiki/Ford_Mustang
					© Histografy.pl Witryna sklepowa na ulicy w Monachium z napisem "Sklep zamknięty przez policję z powodu podwyżki cen. Właściciel sklepu został wysłany...