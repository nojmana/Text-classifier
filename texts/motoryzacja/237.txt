 Na jednym ze skrzyżowań w Stargardzie jadące na sygnale nieoznakowane BMW zderzyło się z samochodem osobowym.  Oba auta zostały poważnie uszkodzone, ale nikt z kierowców i pasażerów nie ucierpiał. Trwają ustalenia winnych wypadku.  Komenda Policji w Stargardzie otrzymała nowy samochód BMW wart ok. 195 tys. zł w styczniu 2018 r. Auto wykorzystywane było jako pojazd nieoznakowany do ścigania piratów drogowych. Wszystko wskazuje na to, iż będzie to już piąte nowe BMW, które zostało w ciągu kilku miesięcy rozbite przez polskich policjantów. 