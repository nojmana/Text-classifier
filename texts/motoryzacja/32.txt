Japoński gigant technologiczny, SoftBank, zainwestował właśnie w firmę Cruise, spółkę córkę General Motors, 2 miliardy dolarów na przyspieszenie rozwoju technologii autonomicznych koncernu, które mają zaowocować zaoferowaniem światu pierwszego autonomicznego pojazdu dla mas.Inwestycja Japończyków rozeszła się szerokiem echem i wzbudziła sporo emocji w Dolinie Krzemowej. Wszystko wskazuje na to, że teraz firma Crusie stanie się potentatem na rynku tego typu technologii i znacznie wyprzedzi na tym polu konkurencję.Wszystkie światowe koncerny samochodowe testują technologie autonomiczne, jednak praktycznie wszystkie testowe pojazdy mają klasyczne wnętrze, w którym znajdziemy kierownicę i pedały. Inaczej będzie w Cruise.General Motors pokazał wnętrze Cruise pierwszy raz na targach CES 2018 w Las Vegas. Jest to typowo miejski i w pełni autonomiczny pojazd, który dysponował będzie napędem elektrycznym. Cruise ma pojawić się w sprzedaży już w przyszłym roku.Koncern już wystąpił do amerykańskich władz National Highway Traffic Safety Administration o pozwolenie na wypuszczenie samojeżdżących aut na drogi, w których nie będzie kierownicy i pedałów. Pasażerowie przednich foteli będą mogli podczas podróży oddać się rozrywce np. oglądając filmy. Ale to nie wszystko.Szczęśliwi właściciele samochodów Cruise będą mogli wezwać je w dowolne miejsce za pomocą aplikacji na swoim smartfonie. Szczególnie takie dobrodziejstwo docenią miłośnicy Matki Natury, którzy będą mogli wezwać auto, gdy np. wybiorą się na dłuższy spacer i nie będą mieli siły wrócić do samochodu.Funkcja wezwania pojazdu, jak taksówki, spodoba się pewnie też częstym imprezowiczom, których ich samochód, jak prawdziwy przyjaciel, zabierze wstawionych po imprezie i bezpiecznie dostarczy do domu.GM chce uzyskać pozwolenie na wykorzystywanie technologii autonomicznych w swoich pojazdach w siedmiu stanach USA. Pierwsze egzemplarze Cruise na amerykańskich drogach ujrzymy jeszcze w tym roku.Źródło: GeekWeek.pl/General Motors / Fot. General Motors