Hamburg jest pierwszym miastem, w którym wprowadzono zakaz dla starszych samochodów i ciężarówek z silnikami Diesla. Jest to rezultat nowego prawa, które ustanowiono kilka miesięcy temu.Zakaz zaczął obowiązywać w czwartek. Obejmuje zaledwie dwie drogi, ale i tak jest to duża zmiana dla kraju, w którym przemysł motoryzacyjny ma silne znaczenie dla ekonomii oraz punkt zwrotny w skandalu Dieselgate. W końcu silnik wysokoprężny wziął nazwę od swojego wynalazcy, niemieckiego inżyniera, Rudolfa Diesla.W lutym, sąd federalny w Niemczech orzekł, że niemieckie miasta mogą na własną rękę wydawać zakazy wjazdu dla samochodów z silnikami Diesla na terenach o zwiększonym zanieczyszczeniu powietrza, bez względu na sprzeciw niemieckich landów. Decyzja poskutkowała obniżeniem cen akcji niemieckich producentów samochodów. Sąd oświadczył, że koncerny nie potrzebują z tego tytułu żadnej rekompensaty.Zakaz obowiązujący w Hamburgu, który jest zarówno miastem, jak i państwem związkowym, nie dotyczy mieszkańców ulic objętych ograniczeniem, ale w końcu dotknie wszystkie samochody wysokoprężne, które nie spełniają najnowszych i jednocześnie najbardziej restrykcyjnych standardów emisji spalin.Rząd Angeli Merkel oraz producenci samochodów twierdzą, że restrykcje dla diesli są przesadzone. Z kolei ekolodzy uważają, że powinny posunąć się jeszcze dalej. Michael Schreckenberg, ekspert w dziedzinie fizyki transportu z Uniwersytet Duiseburg-Essen, powiedział Irish Times, że „zakazy w miastach są nonsensem, ponieważ poprawiają jakość powietrza na ulicach dotkniętych zanieczyszczeniem i tym samym zwiększają poziom emisji w innym miejscu”Skandal Dieselgate, który wybuchł kilka lat temu, pokazał, że producenci samochodów, jak m.in. Volkswagen, montowali w swoich pojazdach z silnikiem wysokoprężnym specjalne oprogramowanie do kontroli emisji spalin, aby wydawały się bardziej przyjazne dla środowiska niż były w rzeczywistości.W związku ze skandalem, zarówno Francja, jak i Wielka Brytania ogłosiły plany wprowadzenia zakazów sprzedaży samochodów napędzanych paliwami kopalnymi do 2040 roku. Chiny również dążą do stworzenia całkowicie elektrycznej przyszłości.
Stowarzyszenie Osób Poszkodowanych
przez Spółki Grupy Volkswagen AG
ul. Bagatela 11/3, 00-585 Warszawa
tel. +48 794 222 410 (pn.-pt. w godz. 9:00–17:00)
KRS: 0000602320