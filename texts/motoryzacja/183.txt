Patrząc na loga niektórych marek trudno na pierwszy rzut oka rozpoznać, co przedstawiają. Jednak Hyundai nigdy do nich nie należał. Wszyscy byli przekonani, że logo to pochylone "H". To jednak nie koniec historii.
			Wszyscy myśleli, że logo Hyundaia to po prostu "H". (Fot. Filip Blank) Logo marki jest istotne. To ono zapada nam w pamięć i pozwala na szybko zorientować się, z jakim wozem mamy do czynienia. O znaczeniu tego jednego symbolu niech świadczy fakt, że Ford używa niebieskiego owalu z podpisem założyciela na każdym modelu z wyjątkiem jednego. Mustang ma biegnącego konia.Każdy producent kierował się czymś innym podczas projektowania swoich logotypów. W przypadku Hyundaia wszyscy byli przekonani, że chodziło o podkreślenie faktu, że pierwsza litera nazwy producenta to "H". Z której strony by nie patrzeć, element wpisany w okręg wygląda właśnie jak ta litera, tylko nieco pochylona. Na amerykańskiej stronie producenta pojawiła się drugie wyjaśnienie tego, co pokazuje.To moje trzecie spotkanie z tym modelem i wreszcie mogłem go sprawdzić w warunkach, w jakich najczęściej będzie używany. Test na torze wyścigowym nie…Otóż rzekomo logo Hyundaia to dwie osoby podające sobie ręce. Jedna symbolizuje producenta, druga klienta. Moim zdanie ta z lewej to jednak Michael Jackson wykonujący swój charakterystyczny ruch ze "Smooth Criminal". Z kolei ta z prawej musi być przestraszona zachowaniem muzyka, bo zauważalnie pochyla się do tyłu.Czytając to tłumaczenie przypomniała mi się reklama Hyundaia z 2009 roku. Wtedy podczas finału Super Bowl Koreańczycy przypomnieli Amerykanom, jak poprawnie wymówić ich nazwę. Mieli ku temu świetną okazję. Ich flagowy Genesis dostał nagrodę Amerykańskiego Samochodu Roku.Ja wiem, że już nigdy nie spojrzę na logo koreańskiego producenta w ten sam sposób. To nie jest zwykłe "H", które można dostać w dowolnym sklepie z literami "H". To coś więcej. To symbol relacji klienta z firmą. Czekam na wytłumaczenie, co tak naprawdę przedstawia logo Hondy, bo nie wierzę już, że jest to po prostu litera alfabetu.
Hyundai Każdy samochód może być fajny, byle miał jakąś historię. Swoją przygodę z motoryzacją zacząłem od Malucha, a marzeniem jest hangar wypchany zaskakująco tanimi wozami.
					Ten artykuł ma 7 komentarzy
			Mariusz ZmysłowskiMarcin ŁobodzińskiAleksander RucińskiKamil Kobeszko
					ul. Jutrzenki 137A
					
					02-231 Warszawa
					
					NIP: 527-26-45-593
					
					tel. +48 22 646 32 30
					
					fax. +48 22 849 21 84
					
Regulamin serwisu

Mapa artykułów
