Trenerzy 32 reprezentacji narodowych do 15 maja mają obowiązek podać szeroką kadrę 35 zawodników. To z tej grupy wybierany będzie skład na turniej, który rozpocznie się 14 czerwca w Rosji. Swoich wybrańców wskazał także selekcjoner reprezentacji Kolumbii Jose Pekerman, który nie zaskoczył powołaniami, mimo, że w kadrze jest 4 debiutantów. O sile kolumbijskiej kadry mają jednak stanowić gwiazdy grające na co dzień w Europie. Są więc obrońca Tottehnamu Davinson Sanchez, pomocnicy: Juan Cuadrado z Juventusu, James Rodriguez z Bayernu czy Carlos Sanchez z Espanyolu, a także napastnicy Carlos Bacca (Villareal) oraz Radamel Falcao (AS Monaco). Kilku z tych zawodników grało już na mundialu w Brazylii, gdzie Kolumbia doszła aż do ćwierćfinału. Tym razem Kolumbijczycy trafili do grupy H, gdzie ich rywalem będzie między innymi reprezentacja Polski. Starcie obu drużyn rozegrane zostanie w ramach 2. kolejki spotkań - 24 czerwca w Kazaniu. W grupie H znalazły się także Japonia i Senegal. 23-osobową, właściwą kadrę na mundial, Pekerman ogłosi 4 czerwca, po rozegraniu przez Kolumbię dwóch meczów towarzyskich. Szeroka kadra Kolumbii: Bramkarze: Ivan Arboleda (CA Banfield), Jose Fernando Cuadrado (Once Caldas), David Ospina (Arsenal), Camilo Vargas (Deportivo Cali). Obrońcy: Santiago Arias (PSV Eindhoven), Farid Diaz (Atletico Nacional), Bernardo Espinosa (Girona), Frank Fabra (Boca Juniors), Stefan Medina (CF Monterrey), Yerry Mina (FC Barcelona), Oscar Murillo (Pachuca), Davinson Sanchez (Tottenham), William Tesillo (Club Leon), Cristian Zapata (AC Milan). Pomocnicy: Abel Aguilar (Deportivo Cali), Wilmar Barrios (Boca Juniors), Edwin Cardona (Boca Juniors), Yimmi Chara (Junior FC), Juan Cuadrado (Juventus), Gustavo Cuellar (Flamengo), Jose Izquierdo (Brighton), Jefferson Lerma (Levante), Johan Mojica (Girona), Sebastian Perez (Boca Juniors), Juan Fernando Quintero (River Plate), James Rodriguez (Bayern Monachium), Carlos Sanchez (Espanyol), Mateus Uribe (America). Napastnicy: Carlos Bacca (Villarreal CF), Miguel Borja (Palmeiras), Radamel Falcao (AS Monaco), Teófilo Gutierrez (Junior FC), Giovanni Moreno (Shanghai Shenhua), Luis Muriel (Sevilla FC), Duvan Zapata (Sampdoria).