Poprzedni najlepszy wynik wynosi 1005 niepełnosprawnych fanów na trybunach i też należał do Śląska. Został ustalony w kwietniu 2015 roku podczas spotkania wrocławskiego zespołu z Lechią Gdańsk.- Liczymy, że znowu pobijemy rekord i na trybunach Stadionu Wrocław podczas meczu z Piastem Gliwice znów pojawi się ponad tysiąc kibiców niepełnosprawnych – zapowiadał prezes Federacji Kibiców Niepełnosprawnych Michał Fitas. I te zapowiedzi się sprawdziły.Próba bicia rekordu była przeprowadzona w ramach ogólnopolskiej akcji "Tygodnia Bez Barier". Prezes Stowarzyszenia Klub Kibiców Niepełnosprawnych Paweł Parus przyznał, że chciano zorganizować niesztampowe wydarzenie w ramach akcji i stąd pomysł na zgromadzenie jak największej liczby niepełnosprawnych fanów na trybunach.Bilet na sobotni mecz dla osób niepełnosprawnych i ewentualnego opiekuna można było otrzymać za darmo po wysłaniu swoich danych na adres Klubu Kibiców Niepełnosprawnych we Wrocławiu.