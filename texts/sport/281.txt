Reprezentacja Holandii w rozgrywkach przegrała tylko jeden mecz, Polki po dwóch turniejach miały zaledwie dwa zwycięstwa na koncie. Faworytem były więc gospodynie turnieju, ale w każdym z setów musiały się mocno napracować.Biało-Czerwone nie tylko w tym meczu, ale także w poprzednich, nie potrafiły poradzić sobie w końcówkach, gdy wynik był na styku. Podobne sytuacje miały miejsce choćby w spotkaniach z USA (1:3), Serbią (1:3) czy Tajlandią (2:3). W Apeldoorn polski zespół w każdej partii musiał gonić rywala, ale gdy już był na wyciągnięcie ręki, brakowało skutecznej akcji, czasami szczęścia, a może i doświadczenia.Trzeci mecz, trzecie zwycięstwo. Świetni siatkarze
                            Fantastyczny...
                        
                            czytaj dalej »

Wszystkie trzy sety miały dość podobny przebieg. Holenderki uzyskiwały wyraźną przewagę, ale nie potrafiły utrzymać koncentracji i nawet sześciopunktową zaliczkę szybko roztrwaniały. W pierwszej odsłonie po autowym zagraniu Lonneke Sloetjes Biało-Czerwone przegrywały już tylko 22:23. Ostatnie dwie akcje należały już do reprezentantek Oranje. Przy pierwszej piłce setowej Malwina Smarzek nadepnęła linię trzeciego metra.W drugim secie przy stanie 19:17 dla Polski Natalia Mędrzyk z niezbyt trudnej piłki zaatakowała w aut i zamiast 20:17, było już tylko 19:18. Po chwili po asie serwisowym Marrit Jasper był remis. Biało-Czerwone zbyt często atakowały w holenderski blok, a w obronie brakowało asekuracji i rywalki dość łatwo zdobywały punkty.W ostatniej partii trener Nawrocki zmienił ustawienie drużyny, przestawiając Smarzek na przyjęcie, a w ataku wystąpiła Martyna Łukasik. Początkowo to nie przyniosło spodziewanego efektu, ale Polki popisały się niezłym finiszem. Holandia wygrywała już 21:16, ale znów zafundowała sobie horror w końcówce. Po atakach Smarzek, Agnieszki Kąkolewskiej i Łukasik na tablicy był wynik 23:23. Przez moment to nasze zawodniczki miały setbola, ale po wideoweryfikacji okazało się, że piłka po ataku Lonneke Sloetjes otarła się o polski blok.Podopieczne Nawrockiego obroniły dwa meczbole, ale znów Sloetjes przedarła się przez blok, przesądzając losy spotkania.W środę Polki w kolejnym spotkaniu LN zmierzą się z Brazylią.Holandia - Polska 3:0 (25:22, 25:22, 27:25)Polska: Marlena  Pleśnierowicz, Agnieszka Kąkolewska, Zuzanna Efimienko-Młotkowska,  Martyna Grajber, Natalia Mędrzyk, Malwina Smarzek, Agata Witkowska  (libero) - Julia Nowicka, Martyna Łukasik, Julia Twardowska, Gabriela  Polańska.Holandia: Femke Stoltenborg, Nicole Koolhaas, Yvon  Belien, Celeste Plak, Maret Balkestein-Grothues, Lonneke Sloetjes,  Kirtsen Knip (libero) - Marrit Jasper, Juliet Lohuis.ArkaŚląskPiast4:0TermalicaLechiaCracoviaLegiaKto jest najlepszym polskim skoczkiem w historii?Dziękujemy za oddany głos!Kto jest najlepszym polskim skoczkiem w historii?Wyniki głosowaniaOddanych głosów: 73097Copyright (C) 1997-2018 Korzystanie z materiałów redakcyjnych TVN S.A. / TVN Media Sp. z o.o. wymaga wcześniejszej zgody TVN S.A./ TVN Media Sp. z o.o. oraz zawarcia stosownej umowy licencyjnej. Na podstawie art. 25 ust. 1 pkt. 1 b) ustawy o prawie autorskim i prawach pokrewnych TVN S.A. / TVN Media Sp. z o.o. wyraźnie zastrzega, że dalsze rozpowszechnianie artykułów zamieszczonych w programach oraz na stronach internetowych TVN S.A. / TVN Media Sp. z o.o. jest zabronione