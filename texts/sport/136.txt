Latem w Neapolu zanosi się na niemałe zmiany. Z pracą pożegnać się może trener Maurizio Sarri, a do tego niepewna jest przyszłość wielu członków składu ekipy. Jednym z piłkarzy, którzy mogą opuścić Stadio San Paolo, jest Piotr Zieliński.Dziennik „Corriere del Mezzogiorno”, lokalne wydanie „Corriere della Sera”, poinformował, że przypadek reprezentanta Polski jest jednym z najważniejszych dla Aurelio De Laurentiisa. Prezes Napoli ma pilnie zająć się sprawą przedłużenia kontraktu 23-latka. W obecną umowę piłkarza wpisana jest kwota odstępnego o wartości 65 mln euro. Włoskie media informują, że w każdej chwili ofertę o tej wysokości złożyć może Arsenal. Londyńczycy są zainteresowani sprowadzeniem Zielińskiego, a ten kierunek ma się mu podobać.Klub z Neapolu chce uniknąć sytuacji, w której pomocnik przenosi się na Wyspy Brytyjskie, dlatego też w najbliższym czasie reprezentant Polski dostanie propozycję przedłużenia kontraktu. Zdaniem „CdM” Zielińskiemu zaoferowano umowę do czerwca 2023 roku, w której nie ma już klauzuli odstępnego. Ma być to jasny znak dla rywali: „Piotr jest nie do ruszenia”.Warto dodać, że w tym sezonie Zieliński wystąpił w 45 meczach w barwach Napoli. Zdobył w nich siedem bramek i miał trzy asysty.>> Oglądaj mecze Serie A na kanałach ELEVEN SPORTS <<