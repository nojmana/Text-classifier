Według amerykańskiego magazynu Car & Driver, Lexus LC F – wyczynowa wersja flagowego coupe japońskiej marki premium – ma zadebiutować w roku 2021 i będzie wyposażona w silnik o mocy ponad 600 KM z dwiema turbosprężarkami. Car & Driver podaje również szereg dodatkowych szczegółów dotyczących nowego auta.Od czasu, gdy ponad rok temu Lexus zarejestrował w europejskim urzędzie patentowym znak towarowy LC F, w mediach ukazuje się coraz więcej informacji o nowym samochodzie, od luźnych spekulacji po przecieki i nieoficjalne informacje od osób z wnętrza japońskiej firmy. Szczególnie duże zainteresowanie dziennikarzy budzi kwestia napędu, bo o ile we wszystkich dotychczasowych samochodach rodziny F – modelach IS F, RC F i GS F – stosowany był pięciolitrowy, wolnossący silnik V8 o mocy niemal 500 KM, w jednostkę tę wyposażony jest już standardowy Lexus LC 500. Nie ulega wątpliwości, że wyczynowy LC F potrzebuje czegoś mocniejszego.Według Car & Driver, napęd Lexusa LC F ma stanowić czterolitrowy silnik V8 twin turbo o mocy ponad 600 KM, współpracujący z dziesięciostopniową przekładnią automatyczną. Napęd na tylne koła ma być przenoszony za pośrednictwem zmodernizowanego aktywnego mechanizmu różnicowego z wektorowaniem momentu obrotowego, a dynamikę pojazdu będzie koordynował udoskonalony system VDIM (Vehicle Dynamics Integrated Management), integrujący pracę wszystkich podsystemów odpowiedzialnych za stabilność, trakcję i inne własności jezdne. Dla zmniejszenia masy pojazdu na szeroką skalę zostaną zastosowane elementy wykonane z kompozytów zbrojonych włóknem węglowym.Przewidywania dziennikarzy Car & Driver dotyczące napędu są zbieżne z wcześniejszymi informacjami ukazującymi się w mediach, według których nowa czterolitrowa jednostka V8 ma dzięki wykorzystaniu dwóch turbosprężarek osiągać moc około 600 KM i maksymalny moment obrotowy rzędu 700 Nm. Nowy silnik ma wykorzystywać połączone pod kątem 90 stopni dwa bloki pochodzące z dwulitrowych, turbodoładowanych, czterocylindrowych silników 8AR-FTS, wykorzystywanych np. w modelach IS 300, NX 300, RC 300 czy RX 300.Jak zauważa autor portalu Lexus Enthusiast, wszystkie dotychczasowe modele F (IS F, LFA, RC F, GS F) Lexus prezentował podczas wystawy North American International Auto Show w Detroit, więc jeśli informacje Car & Driver co do roku się sprawdzą, premiery Lexusa LC F należy oczekiwać w styczniu 2021 r.Obecnie Lexus LC dostępny jest w Polsce w dwóch wersjach – wspomnianej konwencjonalnej LC 500 z wolnossącym, benzynowym silnikiem V8 o mocy 477 KM i 10-biegową przekładnią automatyczną oraz hybrydowej LC 500h, napędzanej nową jednostką Multi Stage Hybrid System o łącznej mocy 359 KM i średnim zużyciu paliwa 8 l/100kmW czasie tegorocznej wystawy Tokyo Motor Show Mitsubishi Motors Corporation zaprezentuje swój ambitny plan rozwoju, oparty na dwóch głównych filarach: –...TOYOTA GAZOO Racing World Rally Team zakończyła Rajd Sardynii z bardzo dobrym wynikiem. Jari-Matti Latvala zajął drugie miejsce, zmniejszając dystans...Wprawdzie targi to impreza mająca na celu zainteresowanie klientów nowymi produktami, ale w przypadku Forda to nie samochody popularne były obiektem westchnień. To bowiem jedyny importer...
© 2018 MAGAZYNMOTOMI.PL
