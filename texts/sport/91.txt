Być może najbardziej niespełniony polski ciężki. Zaledwie kilka centymetrów niższy od panujących na świecie Deontaya Wildera i Anthonego Joshuy. Z pierwszym z wymienionych miał zmierzyć się 25 lutego 2017 roku. Dokładnie miesiąc wcześniej w organizmie Andrzeja Wawrzyka stwierdzono obecność stanozololu. Pojedynek o mistrzostwo świata miał być dla Polaka zwieńczeniem żmudnej walki o powrót do zdrowia. Poznajcie człowieka, który jak nikt inny męczyłby się na bezludnej wyspie. ***Hubert Kęska: Jak tydzień?Andrzej Wawrzyk: W rozjazdach. Cały czas spotkania, rozjazdy, spotkania. Jutro święto (rozmawialiśmy 30 maja – przyp. HK). Niby długi weekend, ale mamy z chłopakami ten mecz w piłkę BOKS vs. MMA, ode mnie 600 kilometrów. Michał Materla zadzwonił, czy bym nie zagrał charytatywnie. Bardzo fajna sprawa. Do Gorzowa jadę już w piątek, żeby spotkać się wcześniej z chłopakami, posiedzieć. W tym tygodniu robiłem już trzy razy Katowice, byłem w Warszawie, pod Lublinem. I na chwilę tylko w domu, w Niepołomicach. Ale to nic, od poniedziałku to w ogóle będę miał Meksyk. A to Katowice, a to Warszawa, a to Bratysława, trochę Czechy. Cały czas gdzieś. Przerzucacie firmę na Europę? Na razie ruszyliśmy trzy państwa. Mamy Słowację, mamy Czechy, mamy Austrię. Biznes wymaga, żebyśmy tam częściowo byli, pokazywali się. Dalsze plany?Właśnie w tym tygodniu – po ciężkich przygodach – skończyliśmy robić certyfikację w krajach rosyjskich, więc szykuje się sporo wylotów na Wschód. Rosja, Białoruś, Ukraina, Kazachstan, Kirgistan. To dopiero będzie ciężkie zadanie. Na szczęście mamy bardzo fajnych dużych dystrybutorów, którzy chcą się tym zająć. Naszym kolejnym przystankiem będą Chiny. Ale to już po wakacjach. Najsilniejsza gospodarka świata. Mój wspólnik mieszka tam parę ładnych lat. Jest naukowcem, wykonał szereg badań. Dobrze zna tamtejszy rynek medyczny i dzięki niemu wiemy, że póki co klient nie znajdzie na nim np. kremów wykonanych w technologii, którą my dysponujemy. Dlatego chcemy tam popchnąć nasze produkty. Przekazać im to i niech zajmą się wprowadzeniem i dystrybucją. Jeżeli to by się udało, to rewelacja. Jesteście producentem?Tak, od początku do końca wszystko robimy. Mamy swoje miejsca, mamy dział produkcyjny, na poziomie produkcji nikomu tego nie dajemy. Przekazujemy produkt po to, żeby dystrybucję zostawić ludziom, którzy chcą z nami współpracować. A takich podmiotów jest coraz więcej. Powoli informacje idą w świat, sami dzwonią. No, my i tak robimy najcięższą robotę – takie certyfikacje, pozwolenia. Jedni walczą w papierach, inni codziennie wiele godzin w samochodzie. Jesteśmy wykończeni, bo nie jest łatwo tak to wszystko poukładać, żeby nagle wyjść z jednego państwa nawet na te 5-6. Porywamy się – nie wiem, czy nie za bardzo dynamicznie, ale nasz zespół lubi wyzwania. Wszyscy są zgodni, chcą rozwijać się i poświecić, żeby stworzyć międzynarodową markę. Dużo się dzieje, mamy bardzo fajne pomysły. I ambitne. Chcecie wyprodukować skuteczny lek na kaca. Trzymam kciuki!Już mamy skuteczny! Każdy nasz produkt taki jest. Polska jest rynkiem, gdzie powstaje najwięcej suplementów. Zeszły się różne przepisy i prawda jest taka, że dzisiaj każdy może sobie zrobić jakiś specyfik, to nie problem. Ale nie każdy robi to po szeregu badań, szeregu certyfikacji. My nie robimy badań w Polsce, my wykonujemy badania w Stanach, w Hiszpanii, Rosji, mamy wyniki z Chin. A więc nie ma tu mowy o żadnej wymyślonej rzeczy, nie odkrywamy kolejnej witaminy C. W Polsce młodzi ludzie coraz częściej zaczynają od suplementacji zamiast od siłowni. Polska jest rynkiem, gdzie suplementacja jest najbardziej sprzedawana. Ludzie uwielbiają wręcz suplementację. Stąd bardzo często odbywa się to na zasadzie: “zrobimy fajny pijar i będziemy ludziom wciskać shit”. Wiadomo, że nie mogę mówić za innych, natomiast na rynku jest dużo niepotrzebnych rzeczy. Ludzie je kupują, nie wiedząc co w nich jest, nie potrafiąc czytać z tyłu pudełka co to jest wchłanialność, co to jest przyswajalność. I później dziwią się, że coś nie działa. Chociaż i tak dobrze, że przepisy się pozmieniały i już trzeba pisać w miarę te stężenia, które są. Bardziej jest to pilnowane. Jeszcze rok temu wymyślano bajki-wstańki. Można powiedzieć, że ty sam padłeś ofiarą takiej błędnej informacji?Na pudełku, oczywiście, nie było napisane, że w odżywce jest jakiś steryd. To było tak. W pewnym momencie zająłem się sprowadzaniem suplementów ze Stanów. Wprowadzaliśmy je troszkę do Polski, trochę do Czech, do Holandii. Wydawało się, że to dobry deal, ale była to też głupota, bo wiadomo, że te 60-70% odżywek w Stanach jest zanieczyszczonych takimi specyfikami. Wziąłem dość dobrą firmę i myślałem, że tych produktów to nie będzie dotyczyło. No a jednak dotyczyło. Przed niedoszłą walką z Wilderem w twoim organizmie wykryto stanozolol – steryd anaboliczny. To były śladowe ilości… Szukałem, dzwoniłem po wielu państwach, żeby jeszcze raz przebadać tę odżywkę. Mało tego, pięć państw objeździliśmy! A udało się przebadać suplementy jedynie w Polskim Instytucie Leków. No i faktycznie wyszło minimalne stężenie zakazanej substancji. Na badanie wykonane w tysiącach trzy przecinek coś. No ale jest mówimy o substancji całkowicie zabronionej, więc nawet taka ilość jest decydująca. Którą odżywkę dałeś do badania. Już otwartą, czy nową – zamkniętą?Oczywiście swoją, otwartą. Walkę miałem mieć na początku 2017 r., suplement pochodził z 2016. A wiadomo, że dany suplement nie jest produkowany w jednym miejscu, tylko w Europie przynajmniej w dziesięciu, a w Stanach w trzydziestu. Do tego każda produkcja ma swoją serię. Pierwsze dwa numery odpowiadają za państwo, drugie za stan i dopiero są numery seryjne. A znaleźć taki sam suplement z tej samej serii… Nie dało się. Prawda jest taka, że człowiek nie wiedział, czego szuka. Wreszcie znaleźliśmy suplement z tego samego roku, lecz z Europy. I tak było już po sprawie, ale chciałem przebadać je dla samego siebie. I co?I w tej odżywce nie wyszło nic. Ale wiadomo, to już jakby inna fabryka. Jeżeli zostałeś oszukany przez producenta, to teoretycznie mógłbyś dochodzić odszkodowania. Musiałbym znaleźć tę samą partię i minimum 5-10 suplementów z tej partii przekazać do badania. Mniejsza ilość nie zostałaby w żaden sposób uznana. O odszkodowaniu to fajnie się mówi. Ale popatrzymy, ilu ludzi wpadło na zanieczyszczonych odżywkach i kto wygrał z firmą produkującą suplementy? Nikt. To są niesamowite miliardowe koncerny i żeby z nimi walczyć, trzeba być naprawdę przygotowanym. A jak pójdziesz do sądu z jednym, dwoma pudełkami to odstaniesz pozew za zniesławienie firmy i do końca życia się z tego nie wypłacisz. Ja od lat interesuję się tym rynkiem i znam tylko jeden przypadek, kiedy firma została zamknięta. Firma z Anglii, przebadali x towaru, stały proceder, wszędzie. Dopóki nie ma się wielu silnych dowodów, lepiej się nie wychylać. Bo co z tego, że bym poszedł do sądu, jak bym sam za to jeszcze dostał karę? Lucas Browne wspomina, że zaraz po tym, jak pokonał Rusłana Czagajewa i zdobył pas WBA na lotnisku w Australii czekało na niego czterech dziennikarzy. Kiedy okazało się, że wpadł na dopingu, to o rozmowę poprosiło go dziesięciu. Oczywiście. Gdy Wach wpadł po Kliczce, długo odmawiał komentarza w sprawie. Dziennikarze potrafili mu wówczas mówić: “lepiej się ustosunkuj, bo napiszemy po swojemu”. W moim przypadku było tak samo. Polska żyje sensacją, tylko sensacją. Mógłbym się tutaj wypowiedzieć negatywnie o bardzo dużej liczbie osób, ale nie chcę na nikogo nagadywać, nie jestem taki. To jest tak, że kiedyś się dojdzie do miejsca, gdzie ta wielka wspaniała rodzina okaże się gównem nie rodziną. Jaka rodzina?! Jak komuś dobrze idzie, to jest poklepywanie po plecach, a jak coś dzieje się złego, to każdy szybko ucieka, żeby nie być powiązanym z aferą. Zwróć uwagę, jaka duża rodzina zrobiła się niedawno wokół Marcina Najmana. Kiedy organizował galę i dobrze płacił. Tak, to jest piękna duża rodzina. Ale jak poszukamy sobie starych wywiadów, to przez x lat każdy z tej rodziny go wyzywał. Był list, żeby Najmana nie nazywać pięściarzem, każdy go podpisał. Dlaczego? Bo każdy go miał za idiotę. I ja dalej mam go za durnia. Ale tak to już jest. Wspomniany list podpisał m.in. Mariusz Wach. A tu kilka miesięcy przed Narodowym czytam jego wypowiedź: “Marcin Najman ma charakter”. Jaki Marcin Najman ma charakter?Jest gala. Marcin Najman przegrywa z Richardem Bigisem. Oficjalnie z powodu kontuzji. A obecny w studiu “Diablo” Włodarczyk – który rzecz jasna także podpisał słynny list – tłumaczy Najmana obowiązkami organizacyjnymi. O jakiej kontuzji mówisz? Tej barku? Słyszę w wywiadzie, że lewy bark, lód idzie na prawy…Weźmy samą nazwę gali: Narodowa Gala Boksu. Przecież Najman w ogóle tam nie pasował. Porwał się na organizację, dobra, niech robi, ale kto mu pozwolił boksować?! Legendarny Michael Buffer – który wyczytywał Tysona, Lennoxa – zapowiada takiego idiotę. To już lepiej by było, gdyby zapowiadał Bonusa BGC czy jakiegoś różowego konika. Marcin z kimś takim powinien walczyć, to by przynajmniej wyszło na fajny żart. Miał walczyć z Binkowskim, Sosnowskim, Liachowiczem, Kurdiaszowem. (śmiech) Kurde, szkoda, że nie walczył z Bonusem, poważnie. Ten na pewno by tę walkę wziął, nawet za darmo. Legendarny Michael Buffer zapowiedziałby dwie polskie nadzieje kabaretów. Wyszłoby przynajmniej śmiesznie. KSW robi walki celebrytów, to dlaczego w boksie nie sprzedać walki cyrkowców?Andrzej Wasilewski twierdzi, że w boksie ciężko o walki celebrytów, bo boks wymaga odpowiednich podstaw. W MMA można się poczaić, bójkę zrobić, nogę podnieść. W boksie bardzo szybko widać, czy ktoś cokolwiek umie. Wystarczy popatrzeć na Laszlo Fekete. Takich trzeba nokautować podmuchem wiatru, żeby zatrzymać ten wstyd. W MMA jest większe show. Ale na Narodowym Najman też chciał przecież robić show. Można byłoby to jakoś fajnie ubrać, i jeszcze z kilkaset osób więcej by przyszło… Może nie kupiłoby biletów, ale przynajmniej skorzystało z darmowych. Bo tam kilka tysięcy biletów było rozdanych, chociaż mówi się, że nie. A wariatów nie brakuje na takie cuda. Sam wziąłbym ze stu z Niepołomic. (śmiech)Jako pięściarz niespecjalnie byłeś za show, nie widziałem, żebyś z kimś przepychał się na ważeniu. Tym ciekawsze jest to, że brałeś udział w pierwszej polskiej trash-talkowej konferencji prasowej. Wiesz, o czym mówię?Tak. Przed walką o mistrzostwo Polski dałem Marcinowi pampersa. “Duży pampers dla dużego dziecka”.Szkoda, że wtedy nie były produkowane takie ładne, duże pieluchy dla starszych ludzi. Taki by mu idealnie pasował. (śmiech)Wtedy Marcina jeszcze nie znałem, wyszedł po prostu fajny żart. Nawet jak byłem na Narodowym, to kilka osób mi o nim przypomniało. “Słuchaj, Najmanowi nikt później pampersa nie dał”.A powinien?Marcinowi marketingowo nie można niczego odbierać. Wielu naszych promotorów od tylu lat nie potrafi pozyskać sponsorów, a on ma ich bardzo dużo. Ma dar okłamywania ludzi, jakim to nie jest pięściarzem, niesamowitym zawodnikiem. Dla sponsora wystarczy hasło “mistrz Europy K1”. I tak to działa. Marcin jest w tym dobry, a pozyskiwanie sponsorów to bardzo ciężkie zadanie. No ale za każdym razem robić z siebie durnia? Marcin to zabawny człowiek, ale to trzeba mieć, nie wiem jaki tupet, albo stworzyć sobie jakiś alternatywny świat. Dzień w dzień jesteś wygwizdany, na twojej gali wygwizduje cię cały stadion. Może jemu wydaje się, że to są brawa? Możliwe, bo tak naprawdę nie wiadomo, czy on jest normalny. Ktoś go przebadał? Bardzo ciekawa postać.To prawda, że proponował ci rewanż?Ktoś mu wypadł i Artur Szpilka rzucił: „no to może byś zawalczył z Wawrzykiem?”. Nawet nie podjąłem tego tematu. Mój kumpel obliczył łączny bilans twoich rywali przed Najmanem. 13 zwycięstw, 79 porażek. Najman pokonał do tego czasu tylko jednego rywala o dodatnim rekordzie. Czy tacy zawodnicy powinni bić się o zawodowe mistrzostwo Polski?Dawniej faktycznie tak to wyglądało. Nie wiem, czy to przez brak pieniędzy, czy oszczędność, ale ściągnięcie Czecha/Słowaka/Węgra wychodziło najtaniej. Ci faceci kosztowali pewnie po kilkaset złotych, to się ich brało pod dwa, trzy, pięć razy, dopóki któryś się nie zasłużył. Nie ma się co dziwić, że kibice na to najeżdżali. Sam na siebie bym najeżdżał, tak patrząc z dzisiejszej perspektywy. Choć teraz rywali szuka się szerzej. My byliśmy jakimś początkiem budowania zawodowego boksu w Polsce. I dobrze, że po latach – dzięki temu słusznemu krzykowi kibiców – poziom sportowy przeciwników Polaków jest wyższy. Ty walczyłeś m.in. z wyboksowanym Dannym Williamsem. Tak, który od kilka lat lata po świecie i boksuje, bo zbiera na studia dla córki. Twój drugi rywal w karierze, Martin Stensky, walczy w sobotę. Dziś ma bilans 3-43 (42KO).Boksowałem też z 48-letnim Sidonem, który wchodził w okularach przeciwsłonecznych. Ludzie krzyczeli do niego “ej, dajcie mu laskę”. Też to pamiętam. (śmiech)A “Wawrzyk Dance” był w której walce?To był Denis Bakhtow. Bydgoszcz, tak? Każdy wie, że zawodnik dynamiczny, silno bijący. Ale przetrzymałem i wygrałem. Długo funkcjonowałeś jako “pogromca Najmana”. Czytam w Przeglądzie Sportowym: “Pogromca Najmana: Gdyby nie boks, skończyłbym w więzieniu”. I się zastanawiam, gdyby nie boks, czy gdyby nie rodzina?Najpierw był boks. Ale oczywiście, dość szybkie założenie rodziny także miało niebagatelne znaczenie. W wieku 20 lat całkowicie się zmieniłem. Wcześniej, wiadomo, byłem dzieciakiem, kibicem.Bardziej kibolem. Kibic zna skład swojej drużyny, a ty nie miałeś o nim pojęcia. To były mecze, bieganie i bawienie się w jakiegoś chuligana. W kogoś, kim się nie jest. Takie coś niekiedy fatalnie się kończy. Blokowisko nie jest do końca dobrym środowiskiem. Powiem nawet, że jest środowiskiem złym. I to widać, bo bardzo dużo moich znajomych wylądowało czy to w poprawczakach, czy w więzieniach. To jeszcze pół biedy. Jeden kolega z Azorów pojechał na nieswoje osiedle, w Hucie, odprowadzał dziewczynę. No i dostał trzydzieści sześć razy nożem. Wszyscy znajomi byli w szpitalu, dawali mu swoją krew. Takie środowisko. Jak powstawały blokowiska, to od razu był podział – osiedle Cracovii, osiedle Wisły. Alan Uryga na bloku rodziców mógł przeczytać, że jest kurwą, cwelem.A w dodatku Kraków do dzisiaj słynie z tego, że tu najwięcej używa się sprzętu. To bardzo złe. Nigdy nie wiadomo…Nie musisz mi mówić. Pochodzę z Kielc. Jednego z kibiców Korony w 2007 roku człowiek z Krakowa zasztyletował. W Krakowie angażowanie się w sprawy stadionowe obarczone jest dużo większym niebezpieczeństwem niż gdzieś indziej. Powiem ci, że nawet nie trzeba być kibicem. Problem jest większy, bo tu – niestety – używa się sprzętu. 4-5 lat temu do znajomego stojącego na bramce podszedł naćpany koleś, nagle wyciągnął nóż i wbił mu w udo. Przyjaciel dostał w tętnice, zmarł. Tutaj tego nożownictwa jest bardzo dużo. Może nie tak dużo się o tym mówi, ale niebezpiecznych miejsc, gdzie trzeba się pilnować naprawdę nie brakuje. Dzisiaj silnych nie ma, każdy nosi nóż. A do tego żyjemy w czasach tanich narkotyków.Dopalaczy, mieszanek…Po 20-30 złotych. Ludzie dostają po tym szału. Wystarczy przejść się na krakowską dyskotekę. Pisuary są wolne, a z kibli wychodzą po trzy osoby…A Kraków to studenckie miasto.Wiesz, jaka jest różnica miedzy klubami w Krakowie a tymi w Warszawie? Że w Warszawie za wejście na imprezę płacisz kilkadziesiąt złotych, a w Krakowie na wejściu stawiają ci drinka. Tak jest. Chociaż ja mało się tu w Krakowie bawię. Może raz w roku jakąś ekipą wyjdziemy do takiego lepszego lokalu, gdzie akurat za wstęp trzeba dać. Ale rzadko. Nie należę do osób, które przesiadują w dyskotekach, choć mam znajomych co chodzą i słyszę, co się dzieje. Co dzisiaj dzieje się z twoim kolegą, który dostał 36 razy nożem?No co? Warzywko. Ja z nim kontaktu nie mam od dawna, ale to już 10 lat temu było warzywo. Tam wszystko było poucinane, poniszczone. Tylko leżał. I tak będzie do końca życia. Leży, nie kontaktuje. Ale przeżył. Nie wiadomo, co gorsze. Życie jest piękne, ale czy też wtedy, kiedy tylko leżysz z przechyloną głową? Cierpienie jest wszystkich. Leżysz i być może zdajesz sobie sprawę, że to wszystko przez głupie, gówniarskie zachowania. Tak jak ci mówiłem, ja się bardziej w chuligana bawiłem. Bieganie na meczach, po. Nie biegało się z jakimiś nożami. Po prostu my – dzieciaki 13, 15 lat – wbiegaliśmy z osiedla na osiedle. Dziesięciu goniło ośmiu, później dwunastu goniło dziesięciu i się uciekało. Jasne, czasem się kogoś złapało, parę razy były bójki. Ale jak dzisiaj o tym myślę, to zwykle była taka zabawa w berka. Mi się zdarzyło raz bić się za osiedle. I teraz wydaje mi się to absurdalne. Cholera, możesz bić się za siebie, za swoją rodzinę, ale za osiedle?To jest bardzo głupie. Ale jak się mieszka w blokowisku, obraca w sferze kumpli i jest się dzieciakiem, to chce się z tymi kumplami być i równać do tych, którzy rządzą na osiedlu. A ja zawsze miałem ambicję. Na szczęście ostatecznie to sport mnie ukształtował. Potem założenie rodziny. Szybciej dojrzałem. Mam ze sobą pewne zdjęcie.Moją uwagę przykuł nie tyle malunek Wisły za twoimi plecami, ale napis na koszulce “Trenuj sporty walki”. Ilu kolegów wyciągnąłeś z kibolskiego bagna?Należałem wtedy do Wisły także sportowo – najpierw koszykówka, potem boks. I kilku znajomych faktycznie poszło ze mną na Wisłę – ale na salę, nie na stadion – i się zajawiło. Może nie zostali pięściarzami, ale pobawili się w boks, fajnie spędzili kilkanaście lat życia. I dziś też fajnie żyją, wyszli ze środowiska kibiców.Oczywiście nie brakowało też takich, którzy nigdy nie rozumieli, jak można tyle godzin siedzieć na sali. Ale tak to już jest. My nie rozumiemy ich, oni nie rozumieją nas. Przez pewien czas byłem pośrodku, starałem się być tu i tu, ale wybrałem lepszą drogę, postawiłem na sport. Coraz bardziej mnie wciągał, nie było mowy, żebym nie poszedł na trening. Sobota-niedziela jeszcze się gdzieś pobiegało, ale kiedy zaczęła się reprezentacja Polski, obozy, wyjazdy, wszystko inne poszło w odstawkę. I to właśnie wtedy zaczął się najwspanialszy czas. Mam ze sobą jeszcze jedno zdjęcie. Reprezentacja Polski, piękne czasy. Wylot na mistrzostwa Europy do Tallinna, jeśli się nie mylę. Zobacz, każdy gdzieś później na zawodowstwie występował. Boks dał mi tyle wspomnień. Nigdy nie zamieniłbym ich na inne. Albert Sosnowski uważa, że pięściarze powinni wcześnie się żenić. Czy żenić? Wiesz co, w ostatnim czasie jest więcej rozwodów niż małżeństw, więc… (uśmiech)Na pewno fajnie znaleźć swojego partnera, z którym dzieli się życie. Bo już pierwsze sukcesy w boksie rodzą pokusy. Dobrze pamiętam, jaki był szał po tej walce z Najmanem. Działy się cuda! Dziewuchy wypisywały przeróżne rzeczy w internecie, ale ja już miałem żonę, dziecko. Byłem zapatrzony w rodzinę, w euforii, bo akurat na świat przyszedł syn. I w moim przypadku to na pewno było dobre. Jesteśmy z żoną razem już 16 lat. A przecież jesteś bardzo młodym człowiekiem. Żona jest ode mnie o 5 lat starsza. Jesteśmy zgodnym małżeństwem. Wiem, wiem, dużo par tak mówi. Ale nasze dzieci naprawdę nie wiedzą, co to awantura w domu. Nie kłócimy się, siadamy, rozmawiamy ze sobą. To myśląc o dziecku zdecydowałeś się podpisać zawodowy kontrakt. Poświęcenie rodzinie sprawiło, że zacząłeś szukać zarobku w kilku źródłach. To teraz przynosi owoce. Nauczył mnie tego jeszcze mój świętej pamięci wujek. Wujek był małym biznesmenem i zawsze pchał mnie w kierunku przedsiębiorczości. Boks to piękny sport, ale zobacz, ilu ludzi sobie po boksie nie radzi. Dochodzą do momentu, w którym jest za późno na zrobienie czegokolwiek – założenie firmy, znalezienie wysokopłatnej pracy. Dlatego zostają na sali. Dzisiaj można jeszcze na tym zarobić, ale jak dawniej człowiek kończył na sali, to z trenowania innych miał parę złotych, a to nie wystarczało na życie. Popatrz na trenerów starszej daty, jak ciężko im się żyje. Z czasem rodziły się większe problemy – uciekanie w alkohol, uzależnienia. Boks jest piękny, ale jak prześpi się karierę, to… W takim momencie siadasz i mówisz: “no kurde, mam 39 lat, umiem tylko boksować”. Dlatego te kariery są ciągnięte.Na siłę. Możesz mówić jak bardzo kochasz boks, że nie potrafisz bez niego żyć, ale powiedz, co innego umiesz robić? Co innego robiłeś? Prawda jest taka, że przez te 25 lat siedziałeś w domu i nie robiłeś nic, no to teraz musisz wrócić. Bo człowiek nie ma pomysłu, skąd wziąć przychód na życie. Tomasz Gargula przegrał właśnie dziesiątą kolejną walkę, ósmą przez TKO. Kibice dziwią się, po co dalej boksuje, ale przecież boks to jedyna dziedzina, gdzie jest w stanie zarobić sensowne pieniądze. Chociaż może to skrajny przykład, bo Gargula długo siedział. Wcale nie. Tak samo moglibyśmy powiedzieć o 80% pozostałych pięściarzy. Aż tak?Według mnie tak. I nie jest to fajne. Boks to piękna przygoda, ale każda przygoda ma to do siebie, że się kiedyś skończy. I co dalej? Jak nadmieniłeś, dzisiaj akurat opłaca się być trenerem. Tak, dzisiaj zarabia się na tym, z czego jeszcze niedawno nie było pieniędzy. Jest super czas dla coachingu, fitnessu. Można zarobić naprawdę fajne sumy. Trening indywidualny 100 zł za godzinę! No, kto tak zarabia?Paweł Kołodziej znakomicie radzi sobie w tej branży. I świetnie! Mamy ze sobą cały czas kontakt, jest moim bardzo, bardzo bliskim przyjacielem. Dzwonił wczoraj. Cieszył się, że przyjedziemy dzień wcześniej do Gorzowa i będzie czas, żeby powspominać całą ekipą. Zwykle są gale, różne obowiązki, a tu będą wszyscy, z którymi zaczynałem boks w 2006 roku. Ile razem gal zlataliśmy… Paweł dziś z żoną radzą sobie wyśmienicie. Kołodziej nie może odżałować porażki z Lebiediewem. Umówił się z nim mailowo na sparing!Ta porażka na pewno go boli. Takie porażki bardzo bolą, szczególnie w przypadku ludzi takich jak Paweł, sportowców z krwi i kości. My Pawła podziwialiśmy. Zawsze najwięcej ćwiczył, najwięcej biegał, najszybciej. Ja sobie szedłem pierdyknąć kubełek, a on ścisła dieta, wszystko ugotowane tak jak ma być. Silny tur, niesamowicie. Ale jednak czegoś zabrakło. Co myślisz o tym sparingu?Fajny pomysł. Ale ile Paweł ma przerwy, dwa lata? To i sparing byłby dzisiaj ciężki. Ja na pewno potrzebowałbym okresu przygotowawczego! (śmiech) Paweł akurat ma super, bo jego firma wiąże się ze sportem. Jest w znakomitej formie, chciałbym być w takiej. Szkoda, że moje biznesy wiążą się z czymś innym. Z czym?Spotkania biznesowe wymagają czasem tego winka, piwka. To nie jest to może dobre, ale w takim środowisku jestem. Biznesowe, medyczne. Jeździmy na wystawne kolacje, mój dzień rozpisany jest w kalendarzu godzinami. Cóż, początki są trudne. Staram się nie przesadzać, bo lubię się dobrze czuć. Nigdy nie lubiłem iść na salę, zrobić rundę czegoś i paść. Jak u ciebie teraz ze sportem?Jak dwa razy w tygodniu znajdę godzinę, to biorę torbę i idę wypocić się na bieżni, żeby tego salcesonu nie mieć na wakacje aż tak dużo. Raz w tygodniu staram się też pouderzać w worek, bo brakuje mi boksu. Chciałbym częściej, ale nie jestem w stanie. Poza tym aktywnie spędzam czas z dziećmi. Rowery, piłka. Więc gdzieś tam staram się. Ile dziś wskazuje u ciebie waga?Wiesz co, nie no, waga fajna. Bo mięśnie ważą więcej niż tłuszcz? I jak spadają…Czekaj, jakie mięśnie? (śmiech) Właśnie. Najwyżej mnie zabijesz, ale napisałem kiedyś, że jesteś pięściarzem bez masy mięśniowej.Tak zostało! (wybuch śmiechu)Mięśni nigdy nie było u mnie dużo. Miałem moment, kiedy ważyłem 122. Dzisiaj fajnie, 113, czyli mniej więcej tyle, co przed walkami. Ale faktycznie, mięcho więcej waży. W sprawie dopingu Artur Szpilka bronił cię słowami: „Andrzej to leniwy, wesoły grubasek – tak, tak wiem jak to brzmi, ale chodzi mi o to, że to nie jest typ, który nagle, pod koniec przygotowań do walki o tytuł, decyduje się na doping”.Zna mnie, spędził ze mną dużo czasu. Dawniej trzeba było mnie wręcz namawiać na suplementy, nie znałem słowa dieta. Mieszkaliśmy razem, wszyscy dieta, pojemniczki, a ja KFC, pizza. Czułem się z tym dobrze. Do pewnego czasu i Krzysztof Głowacki pochłaniał hektolitry coli. Dawniej tak. Ale z czasem to była już tylko dieta, para. A ja dalej zostałem przy swoim systemie. Fru do chińczyka, kebaba, chińczyka. Ale w ringu nie brakowało mi wydolności, biegałem jak wszyscy. Może i żarłem jak sportowiec absolutnie nie powinien, ale to dawało mi moc. Wewnętrznie czułem się dobrze. Adam Kownacki kilka tygodni temu powiedział mi wymownie: „Dobra sylwetka oznacza jedynie, że dobrze jesz. Czy to znaczy, że dobrze się bijesz?”. Dobrze mówi. On potrafi boksować 10 rund, od pierwszej w wysokim tempie. A często ci wyrzeźbieni, wyżyłowani muszą robić sobie przerwy, mają momenty kryzysu. Masę mięśniową musisz dotlenić. I stąd nagle w walce ktoś nie ma siły, zatrzymuje się. Ja nigdy nie byłem za tym, żeby patrzyć: “o ten ma brzuch, a ten bicepsy, to ten drugi wygra, bo jest silny”. Jaka to prawda? Żadna. Powiem ci, że ja może właśnie przez ten salcesonik zawsze miałem naturalną wydolność? Dziesięć rund na worku, dziesięć rund w ringu – nie męczyło mnie albo męczyło mało. Czasem z tych mięśni nie ma takiej mocy jak z tłuszczu. Więcej zadasz ciosów, bo ciało szybciej do siebie dojdzie. A ja masy mięśniowej nigdy nie miałem. Stanozolol, który wykryto w twoim organizmie to środek gwarantujący szybki przyrost siły oraz masy mięśniowej. U nas jest to znane jako winstrol. Jak do mnie zadzwoniono, że jakiś stanozolol, to byłem w szoku. “Chłopie, kurwa, nie miałem pojęcia, że istnieje takie słowo!”. Sterydami nigdy się nie interesowałem. Poza tym, pomyśl, jakim musiałbym być durniem, gdybym podpisał papier na dobrowolne badanie wyrywkowe i liczył, że w przeciągu pół roku nikt do mnie nie przyjdzie. No, halo. Gościu jest myślący, potrafi sobie radzić życiowo, ma rodzinę, ma wszystko i jak debil przystępuje do programu Clean Boxing, a zaraz po podpisaniu wpierdziela sobie zastrzyk?Faktycznie, musiałbyś być debilem. Jak miałbym to regularnie brać? Przecież ja masy mięśniowej nigdy nie miałem. A w końcu brałbym środek, który ma mnie wysuszyć i dać mi masę mięśniową. A gdzie ja ją mam? Gdzie ją miałem?Ludzie myślą, że właśnie dlatego wziąłeś. Puszczę ci fragment wywiadu przeprowadzonego miesiąc przed niedoszłą walką z Wilderem. Zaraz po kontroli VADA.Padają tu słowa: „siłę nawet nie wiem skąd mam, ale mam, nie powiem skąd”. Dla wielu to dowód, że przyjąłeś stanozolol świadomie.Wiesz co, ja lubię żartować i żartuję dużo. Jakbyś popatrzył na wszystkie moje wywiady, no to w większości są one żartobliwe. Tu jak zwykle sobie żartowałem, a łapanie za słowa w sytuacji, która skończyła się dla mnie tragicznie, jest bez sensu. Trzeba popatrzeć na całość. Żartowałem 15 lat temu i żartuję dzisiaj. Tak jak zawsze podkreślałem w wywiadach, że doping jest fatalny, że sportowcy powinni być badani. Sam zgodziłem się na program antydopingowy od września. Od września gdzie jeździłem, informowałem mailowo Vadę. Byłem w największym międzynarodowym programie dopingowym, wiedziałem, że w każdym momencie mogą zapukać do mnie do domu, przyjść na salę i mnie zbadać. Ja naprawdę musiałbym być skończonym durniem licząc na to, że albo nie przyjadą, albo niczego nie wykryją. Słabo wyszło, że akurat robisz w takiej branży – branży medykamentów. “Super Express” od razu wykorzystał sytuację i dał tytuł “Wawrzyk handlował odzywkami, w których był KOKS?!”.Zamknąłem ten biznes chwilę po całej tej sprawie. Tamta firma już nie istnieje, straciłem na niej bardzo dużo. Amerykanie chcieli dowodów, był zaangażowany mecenas. Wreszcie współpraca się skończyła, ze wszystkiego się wycofałem. A że pojawiały się różne dziennikarskie nagłówki? One nic dobrego do tego nie wnoszą. Dzisiaj zajmuję się czymś zupełnie innym. Nie handluje odżywkami, nie robię suplementów. Jesteśmy innowacyjną firmą produkującą liposomy. Te liposomy sobie pakujemy w co chcemy, bo mamy swoją technologie, która zbudowaliśmy. Wawrzyk wpadł na dopingu i… pojechał opalać się do Las Vegas. Głupio wyszło. A czemu głupio? Co miałem siedzieć załamany w depresji, być rok w cieniu? Przez pierwsze trzy tygodnie wszyscy mi przypieszczali, byłem w bardzo złym stanie. Jestem niezwykle żywym człowiekiem, zwykle wszędzie mnie pełno, a przez te trzy tygodnie nie wiedziałem, czy jestem w domu. Byłem ciągle zmęczony, spałem, nie chciałem jeść. Działy się ze mną niesamowite rzeczy. Głowa w dół, do nikogo się nie odzywałem, bałem się wyjść. I bardzo się cieszę, że któregoś dnia odezwali się do mnie przyjaciele. Mieli bilety na moją galę, przebukowali je do Vegas i do dzisiaj im dziękuję, że namówili mnie na ten wyjazd. Co na to żona? Wiesz, co stanie się w Vegas…No właśnie sama mnie tam wygoniła z domu! Nawet trener Fiodor mówił w wywiadach, że mi się nie dziwi, bo wie jaki jestem i wie, że taki wyjazd był mi potrzebny, żeby wrócić na właściwe tory i zacząć normalnie funkcjonować. Miałem przez trzy miesiące siedzieć za karę w domu, żeby pan Wasilewski był zadowolony? Wtedy miałem w dupie to, kto będzie zadowolony, liczyło się moje dobro. I bardzo się cieszę, że pojechałem. Andrzejowi Wasilewskiemu twój wyjazd raczej się nie spodobał. Dostałem od pana Wasilewskiego sms-a, pierwszego od sprawy dopingu: „wykasuj zdjęcie z Vegas”. No halo, a gdzie sms, jak się czuję, czy do siebie doszedłem? Byliśmy ze sobą dziesięć lat, mógł chociaż zapytać: “zrobiłeś to?”. Żadnego takiego pytania nie było. Rozmawiałem z Wasilewskim. Powiedział, że według niego twój wypad do Vegas był krzykiem rozpaczy. Mówił, że chciałeś pokazać, że choć miliony hejterów świętują, żyjesz i masz się dobrze.No, żyło mi się super. Nie przejmuję się opinią innych, czy coś wypada, czy nie – nikt nie będzie mi układał życia. Sam nim steruję i zawsze sterowałem.Wyprawa do Vegas to były dla ciebie typowe wakacje?Nie do końca. Głowa cały czas cofała się do walki, do dopingu. Z chłopakami siedzieliśmy, ciągle o tym gadaliśmy. Temat walki zdominował większość wypoczynku. Ale było też pijaństwo, były wygłupy. Wszystko po to, żebym do siebie doszedł. I doszedłem. To był na to najlepszy sposób. Mam jeszcze trochę pytań. Może zamówię ci jeszcze jedną kawę?Nie, spokojnie. Już trzy wypiłem. Nie ma jeszcze dwunastej. To nic, ja piję 7-8 dziennie. Trochę przesadzam. Dużo jazdy, stres i ciągle ta kawa. Serducho wali cały dzień. Teraz ćwiczę mniej, więc szukam w kawie tego przyspieszonego tętna. Ciągle podwójne espresso, podwójne espresso, normalna kawa. Biała, czarna. Podwójne espresso popijałem białą kawą. Espresso pobudza mnie bardzo. Przed walkami tyle samo waliłem. Fajnie, że trener Łapin też bardzo lubi kawę. Jak walczyliśmy w Alabamie, w dzień walki wszyscy w pokojach, a my spacerek od jednej kawiarni, do drugiej, później kawka na recepcji. Gadka. Piękne czasy. W 2010 roku w Chicago leżałeś na deskach. A w Boxrecu nic o tym nie ma. W Ameryce dzieją się cuda… (uśmiech) Tak, był nokdaun. Wstałem, wygrałem. Trener Łapin to osoba bardzo stonowana. A ty podczas walk potrafiłeś uśmiechać się do przeciwników. Szpilka i Saleta też to robią, ale u nich wynika to raczej z bezradności. A tu zryw robi Sosnowski czy Botha, a ty się śmiejesz, bo wiesz, że w żaden sposób nie są w stanie ci zagrozić. Fiodor Łapin był na ciebie zły za takie zachowania?Może byłby zły, gdybym robił w ringu głupoty i przez nie przyjmował ciosy. Ale jeżeli nic negatywnego z tego dla mnie nie wynikało, to pewnie uznał po prostu, że taki mam styl i mu to nie przeszkadzało. Szczerze, to nigdy o tym nie rozmawialiśmy. Czasem mówił mi tylko, żebym nie robił takich dziwnych min w ringu. Jak się tłumaczyłeś?Że mam słaby wzrok i przeciwnika szukałem. (śmiech) U mnie to nie było nerwowe, po prostu dużo się śmieje.Tak, widzę, że jesteś pogodnym i bardzo rozrywkowym gościem. Trener Łapin szybko cię “kupił”?Może nie od razu, ale z czasem zaczął akceptować moje podejście. Mnie wszędzie jest pełno, potrzebuję towarzystwa. Dlatego dążyliśmy do tego, żebym nigdy nie był sam. Wiem, że nawet przed walkami, w szatni. Ile najwięcej towarzyszyło ci osób?Różnie było. Nasz team, zawodnicy od nas. Dziesięć, dwanaście, piętnaście osób. Na pewno nie dwie-trzy. U innych w szatni jest powaga przed walką, u mnie był śmiech. Ja tak wszystko odreagowuję. Najlepiej się czuję, kiedy nie jestem przez cały dzień myślami przy walce. Krzysztof Włodarczyk jest spokojny, wycisza się, “Główka” też. Ja bym tego nie wytrzymał, chyba bym zwariował. U mnie mysi być szum, huk, wygłupy – musi coś się dziać. Tu idziemy się przejść, restauracje, są ludzie. Czyli na bezludnej wyspie byś nie wytrzymał?W życiu! Ja jakbym miał być sam w pokoju, to już bym zwariował. Nie, nie, nie. Jestem duszą towarzystwa. Gwar sprawia, że czuję się komfortowo. Trener umiejętnie go wprowadzał, choć wiadomo, że kiedy przychodzą te ostatnie momenty przed walką, musiał trochę te moje wariactwa powstrzymać. Musi być też chwila zastanowienia. Siłą trenera Łapina jest to, że bardzo dobrze zna również wasze rodziny?Na pewno tak. Cala rodzina trenera zna bardzo dobrze moją. Trener jest mądrym człowiekiem i stara się przeanalizować, kto jaki jest. Wie, że to nie jest tak, że ludzie są tacy sami. Każdy z nas jest inny i do każdego trzeba znaleźć jakiś sposób dojścia. Nie ma jednej recepty, “rób tak od A do Z, a będziesz najlepszy”. On potrafi dotrzeć, doradzić.Ogólnie super, że mieliśmy ekipę, która tak fajnie się do mnie dopasowała. “Gajs Team”. Ta wasza paczka w KnockOut’cie do najcichszych nie należała. I aż nie chce mi się wierzyć, że największym jajcarzem w tej grupie był Paweł Kołodziej!Tego nikt się nie spodziewa! To jest nieprawdopodobne, jak Paweł potrafi złapać powagę w otoczeniu ludzi, których nie zna. My nie umiemy się pohamować i przy nim często wychodziliśmy na durni. Ja zawsze wybuchnę. A Paweł, choć przy dziennikarzach poważny, to co dawał czadu… Codziennie były przez niego takie śmiechy. Jajcarz największy.Mówi się, że doprowadzenie do o tytuł ciebie i Kołodzieja, to mistrzostwo świata Andrzeja Wasilewskiego. To, co Andrzej Wasilewski zrobił dla Polski i dla polskiego boksu to w ogóle jest majstersztyk. Doprowadzić tylu polskich zawodników do walk o mistrzostwo świata… to wydaje się niewykonalne! A on to zrobił, dzięki swoim kontaktom i wrodzonemu bajerowi. Bajer ma nieprawdopodobny. Spotykałem się z prezydentami, z profesorami, ale uważam, że nikt w Polsce nie mówi tak starannie jak Andrzej Wasilewski. Mówi bardzo elokwentnie, pięknie, słucha się go wspaniale. Każdy go kupuje.Jeżeli ty i Paweł Kołodziej wrócicie do zawodowego boksu, to na twojej gali?Tak. Co na to Wasilewski?Ja z Andrzejem Wasilewskim jestem dogadany. Jesteśmy wolnymi zawodnikami, mamy rozwiązany kontrakt. Rozmawiamy ze sobą, szanujemy się, wszystko fajnie, ale przecież on nie może być moim promotorem, bo z kontaktu nie wywiązuje się ani on, ani ja. Z panem Andrzejem spotkamy się na pewno w przyszłym tygodniu i podpiszemy porozumienie. Mamy bardzo czyste, koleżeńskie relacje, przejściowo nawet biznesowe. Nikt do siebie nie ma złości. Wspaniały czas razem przeżyliśmy i trzeba się jak ludzie żegnać. My sobie możemy galę robić jak chcemy, gdzie chcemy i z jakimi chcemy sponsorami. Pytam, bo Andrzej Wasilewski lubi podkreślać, ile zainwestował w pięściarzy. Ale ile na nich zarobił to już nie lubi powiedzieć?Mniej chętnie. Właśnie. Każdy promotor lubi mówić: “o Jezu, ile to ja dołożyłem do tej gali!”. Ale halo, piętnaście lat dokładać do gal? Nie siedzę w temacie, ale wiem, że organizator imprezy liczy zawsze na wsparcie miasta. Pieniądze od miasta, od sponsorów, z biletów. Z biletów?Nie mówię teraz, ale były czasy, gdzie my sprzedawaliśmy wszystkie hale. Na walki Pawła Kołodzieja przychodziła cała Krynica. Do tego pieniądze od sponsorów, miasta. A po każdej gali do nas się mówiło, ile to trzeba było dołożyć. No ja w te bajki nie wierzę. Widzę, jak ludzie robią swoje małe gale i nikt tam nie dokłada. Chcesz być promotorem boksu?Nigdy nie interesowało mnie posiadanie grupy, zawodników. Ale chciałbym zorganizować galę. To taki plan, marzenie. Mam kilka fajnych pomysłów, wielu partnerów biznesowych i nie widzę powodu, czemu nasze spółki nie miałyby tego zasponsorować. Myślę o dwóch galach w roku.Jakie to miałyby być gale?Vipowskie. Nie interesują mnie normalne gale, wielkie hale. Chcę wprowadzić coś, czego nigdzie wcześniej nie było. Kameralne imprezy, pod partnerów, kontrahentów. Myślę o ludziach z Europy i ze świata, z którymi prowadzimy interesy. Mam już z tyłu głowy pomysł na całą galę! Wejście, wyjście, występy artystyczne. Ja lubię show! U Najmana były występy artystyczne…To było strasznie smutne, jak występu Kombii słuchało dziesięć osób. Nie mam nic do Edyty Górniak, ale ten pióropusz… Nie mój cyrk, nie moje małpy. To pomysł Marcina, który nie wypalił. Znacznie bardziej podoba mi się koncepcja gali legijnej Andrzeja Fonfary. Ale – wiadomo – za tym idzie wielki sport. Popatrzmy z kim Andrzej boksował, kogo pokonywał. Na Torwarze walczyć będą chłopaki z Warszawy, a przyjaciel Andrzeja – Artur Boruc – na pewno również przyciągnie kibiców. Napędzić legionistów na Torwar, na swoją galę, będzie pewnie dużo łatwiej niż całą Polskę ściągnąć na Narodowy. Życzę im sukcesu. Ty jednak planujesz zupełnie inne wydarzenia. Robimy interesy na Słowacji i mamy dostęp do najsilniejszej grupy K-1, gdzie są prawie sami mistrzowie świata. Może połączymy walki K-1 z boksem?Chciałbym, żeby pojedynki poprzedziło wydarzenie towarzyskie, np. ekskluzywny pokaz mody. Potem gala sportowa i od razu impreza/bankiet. Dobra zabawa i załatwianie interesów. Coś na czym i tak skorzystamy. Ciężkie zadanie?Ciężkie, ale moja głowa i z tym sobie poradzi. Czekam tylko aż doprowadzimy firmę do takiego momentu, że będę mógł na chwilę zejść z toru i będę miał trochę czasu. Wszyscy u nas są na tak, wspólnicy, więc na pewno taką galę zrobimy. Wyobrażasz sobie powrót do treningów z Fiodorem Łapinem? To jak konsekwentny to człowiek, mogliśmy zaobserwować, kiedy Artur Szpilka wrócił do Polski. Będziecie jeszcze kiedykolwiek współpracować?Wydaje mi się, że będzie to bardzo ciężkie. Z trenerem mam kontakt cały czas, spotkaliśmy się parę razy. I chociaż wiem, że całkowicie mi wierzy, dalsze trenowanie mnie byłoby wbrew jego zasadom, wbrew jego osobowości. To nie chodzi o to, że trener by nie chciał, po prostu wiem, jak bardzo to przeżył. Inna sprawa, że trener ma żelazne reguły także na sali. Oczekuje pełnej dyspozycyjności, nie toleruje spóźnień. A ja nie potrafiłbym być gdzieś codziennie przez dwa miesiące. Tworzymy dużą rzecz, wprowadzamy ją – bez szans. Co innego, gdybym miał firmę w Warszawie, ale my wkraczamy na europejski rynek, chcemy iść jeszcze dalej, a większość rzeczy podpisuję ja. U trenera takie funkcjonowanie na pewno by nie przeszło. Ma stalowe zasady. Trzeba być na sali 10 minut przed treningiem, później zostać na pół godziny przerwy. Raz przymknie oko, ale za drugim natychmiast odeśle do domu, koniec treningu. Dobrze, że takie zasady były, bo przy naszej pace – on by tego nie utrzymał. A fantastyczna ekipa była. Swoją drogą musisz być szalenie odważny. Chciałeś walczyć z Wilderem, mimo że widziałeś z pierwszego rzędu jego brutalny nokaut na Szpilce. Na żywo wyglądało to strasznie. Do dzisiaj, jak sobie przypomnę, to to widzę. Bardzo ciężki nokaut, choć cała walka bardzo fajna dla oka. Artur był rewelacyjnie przygotowany, pierwszy raz widziałem jak Wilder traci w ringu pewność siebie, był taki zastopowany. Skąd ta odwaga?No wiesz, miałem wcześniej dużą przygodę, wypadek samochodowy, prawie straciłem życie. Taki wypadek się śni?Oczywiście, że tak, to największe przeżycie. Najbardziej samo zderzenie. To jest taki huk, że do dzisiaj słyszę go w uszach! Nie da się tego z niczym porównać. Gdybyś zderzył się czołowo, to byś nie przeżył…Tam walka była cały czas. Autobus nagle zmienił pas i zepchnął mnie na drugą stronę jezdni. Znalazłem się pomiędzy tym autobusem a jadącym z naprzeciwka volkswagenem. Jechałem prosto na niego. Starałem się popchnąć busa, żeby nie pójść całkowicie na czołówkę.Powiem ci, że do dzisiaj pamiętam wszystko. Samochód z góry dojeżdża, BUM, duży huk i (Wawrzyk klaszcze w dłonie) koniec. A jednak nie. Budzisz się, wszyscy koło ciebie. Słyszysz straż, pogotowie. Nie mogę się wyciągnąć, bo noga wbiła się w podłogę. Ale i tak tego nie czujesz, bo jesteś w takim szoku, na takiej adrenalinie. Wszystko powykrzywiane, samochód gdzieś w rowie leży – nie wiesz, co się dzieje. Nikomu nie życzę, żeby coś takiego przechodził. Wielu ludzi na pewno nie dałoby sobie rady. Przez pierwsze dwa miesiące tylko leżałeś. Gdzie wiesz, ja byłem czynnym sportowcem… A tu 2 miesiące leżenia, noga przypięta do maszyny, która uczyła system nerwowy ruchu. Przez 2 miesiące ruch centymetr góra, centymetr dół. Miałem całkowity zanik systemu nerwowego, nie mogłem ruszyć stopą. No, można się załamać. To był najgorszy czas w moim życiu. Największy test. I zdałem go. Zawziąłem się, starałem się nie poddawać i doszedłem do siebie. Zaraz po powrocie do domu przerobiłeś samochód na automat. No bo już nawet świadomość, że jadę na rehabilitację sam, a nie że znowu ktoś mnie gdzieś wiezie, pomagała. To były takie małe cegiełki, każda powodowała, że czułem się lepiej. Najpierw to, że mogę prowadzić samochód, później, że nie chodzę z dwoma kulami, tylko z jedną. Potem, że mam but ortopedyczny. Przez osiem godzin dziennie robiłem w domu rehabilitację, sam. Cały czas pompowałem tę nogę. Ona puchła, a ja ją pompowałem. Nieustanny ból.Gdybyś nie był sportowcem, dałbyś radę?W pewnym momencie raczej dałbym sobie spokój. Maszyna sprawia, że ruszasz stopą, a ty jej nie czujesz – leżysz i dostajesz szału. Inna rzecz, że jestem sportowcem i miałem możliwość przetransportowania się na własne życzenie z Kielc do Warszawy, do prywatnego szpitala. Operacje tam to wydatek rzędu kilkudziesięciu tysięcy złotych. A te operacje były 2-3, astronomiczne sumy. A tak to w Kielcach zrobili rentgen, wyszło, że złamana noga. A jak złamana to nastawiamy, w gips i jedzie pan do domu. Gdybym tam został, dzisiaj – kurde – nie miałbym nogi. A przecież 90% pacjentów nie stać na operację. U ciebie problem był poważny, bo miałeś rozproszone kości. Miałem robioną całą rekonstrukcję stawu skokowego. Wszystko – ścięgna, wiązadła, dwie kości dołączone, śrub chyba z dziewięć. Zapowiedziałem, że tylko doktor Śmigielski będzie robił mi zabieg. Czekaliśmy aż wróci z Chin i od razu mnie operował. Doktor powiedział, że jakbym dostał nogę do gipsu, to po miesiącu byłaby martwica kości. Czyli noga do cięcia. Nikt się temu nie przyjrzał, bo wiadomo rezonans kosztuje. A sam rentgen nie pokaże, że kości są rozsypane. Złamany nos, pokruszone zęby, zmiażdżona lewa noga – żaden rywal nigdy nie zrobił ci takiej krzywdy. Motywowało samo ratowanie tej nogi. Żeby wstać, żeby chodzić. Myślałeś: “masz dzieci, musisz z nimi zagrać w piłkę”. Później motywacji szukałem w boksie. Fajnie byłoby jeszcze na sale wrócić, zaboksować. Stanąłem na sali, stoczyłem dwie walki. Jedną taką lżejszą, drugą z Marcinem Rekowskim. Aż doszedłem do propozycji walki o mistrzostwo świata. Zdecydowałem się. Podobno Patryk Kowoll został ściągnięty na ring prosto z wesela. Nie wiem. Na pewno ja czułem się, jakbym był po weselu. Rozbity. (śmiech)Wypadek sprawił, że poczułeś, iż nie boisz się już żadnego rywala, bo żaden nie ma takiej siły jak rozpędzone auto?Sam okres po wypadku na pewno mnie wzmocnił. Wstałem, biegam, stałem się nawet silniejszy boksersko. To krzepi, życiowo dużo daje. Czujesz, że masz taką siłę, że nie ma rzeczy, które mogą cię powstrzymać.Z trenerem zapieprzaliśmy bardzo ciężko, z obciążeniami. Kamizelki 10-kilowe. Byliśmy na sali, ćwiczyliśmy po to, żeby dojść do takiej propozycji, jak ta, która przyszła od Wildera. Wcześniej walczyłeś już o pas. WBA. Z Aleksandrem Powietkinem. Da się porównać stres przed ustawkami ze stresem przed taką walką?Stres jest nieporównywalnie większy. Duże wydarzenie, telewizja, napięcie medialne. Wiadomo, że jak toczysz bójkę, to stres też jest. Ale gdyby większość z tych chuliganów weszło na ring i stoczyło prawdziwą walkę, to przekonaliby się, co to znaczy prawdziwe napięcie. Mogę tak powiedzieć, bo boksuję już tyle lat. Masz coś do zyskania i stracenia, czujesz ten ciężar. Stres jest dużo większy niż nawet przy bójce, gdzie biegnie piętnastu na piętnastu. Nie udźwignąłeś tego ciężaru. Byłem młody, niedojrzały. Co innego przed Wilderem. Wypadek sprawił, że stałem się pewniejszy. I dlatego zdecydowaliśmy z trenerem, żeby spróbować jeszcze raz, żeby zmazać tę plamę po Powietkinie. Wiadomo, ze szanse na zwycięstwo były bardzo niskie, ale ja chciałem wyjść i zrobić dobry boks. Pokazać, że nie wychodzimy po przegraną, tylko poboksować. Zamiast zmazać plamę, rozlało się mleko. Sprawa dopingu jest fatalna. Wiesz, walczyłem, żeby do siebie dojść, żeby zawalczyć, a tutaj trzeba było się mierzyć z czymś, o czym nie masz pojęcia. Wszyscy na ciebie najeżdżają, ty dzwonisz do WADY. A tu okazuje się, że VADA to nie WADA, a jedna organizacja nie może działać przeciwko drugiej, bo tak mają zapisane w statucie. Chcesz uzyskać papiery, nikt ci papierów nie da. Czujesz się, jak w jakimś państwie w państwie. Dzisiaj zakładam federację i mówię: ty, kurwa, jesteś na dopingu. I nie możesz tego nigdzie badać, koniec. Nie rozumiem czemu Polski Związek Antydopingowy nie mógł mnie przebadać. Dzwoniliśmy i tam. I każdy mówił, “bo my nie możemy występować przeciwko WADZIE”. Tłumaczę: “ale to nie jest WADA, tylko Vada przez v”. WADA jest pod MKOl-em, VADA to dobrowolne stowarzyszenie antydopingowe współpracujące z federacją WBC.Jak jeden sąd cię skaże, a ty wiesz, że niczego świadomie nie wziąłeś, to idziesz do następnego. A tu tak się nie da, jesteś winny i ciul. Nie może być tak, że jedna federacja zakazuje wszystkim pozostałym, żeby cię badali. Przyjmijmy, że rosyjska federacja twierdzi, że jesteś czysty, a amerykańska, że jesteś na dopingu. No halo, niech zbada to szwajcarska! Kurde, to jest popieprzone, my jesteśmy tylko zawodnikami. Jakie powinny być przepisy? Równe dla wszystkich. Jak ktoś chce walczyć o sprawiedliwość na swój koszt, tak jak było w moim przypadku, powinien mieć prawo zbadać się gdziekolwiek na świecie. Co z próbką B?Przepisowo musi być otwarta przy zawodniku albo osobie wskazanej. Ja nikogo nie wskazałem, a została otwarta. Przecież bylem gotowy wsiąść i polecieć! To wszystko powinno być w jakiś sposób nadzorowane. A to jest syf. W innych przypadkach w Stanach idzie bardzo dużą gotówka i po prostu umywa się ręce, jestem przekonany. Bo gdzieś tam jednak wszyscy stoją za zawodnikiem. A tutaj ktoś za mną stał?W 2009 roku powiedziałeś, że dajesz sobie mniej niż 7 lat na tytuł. Czy – biorąc pod uwagę twoją obecna sytuację rodzinno-finansową – jakoś przeżyłbyś to, że tym mistrzem nigdy nie zostaniesz?Byłbym w stanie to przeżyć. Być mistrzem to marzenie wielu młodych ludzi, ale człowiek dojrzewa. Jak ma dwadzieścia dwa lata żyje skowronkami, żyje wszystkim, co go otacza. Myśli, że jest najlepszy, bo pokonał Czecha, Słowaka i Węgra. Rodzi się w nim Herkules, którym tak naprawdę nie jest. Ja podchodzę teraz trzeźwo do pewnych sytuacji. Wiesz kiedy zauważyłem, że jesteś już zupełnie poza sprawami kibiców? Już przed Powietkinem. Zapytany wtedy o ewentualne boksowanie syna, powiedziałeś: „Niech lepiej piłkami się bawi, nie pięściami. Najważniejsze, żeby się rozwijał. A czy będzie grać w Cracovii, czy w Wiśle, to mniej ważne”. Dawniej to by nie przeszło, ale dzisiaj liczy się po prostu dobro moich dzieci, to one mają się dobrze czuć. Akurat synowi – podobnie jak mnie – piłka specjalnie się nie podoba. Wybrał na razie tenis. Chodzi, gra, jest zadowolony. A młodszy? 5-letni?Jego ciągnie bardziej do bójki. Trochę wywija w przedszkolu. W domu wchodzi na szafę, skacze, pada, wywraca się, robi fikołki. Jest tak energiczny, żywy jak ja. Mnie nosiło od samego dzieciństwa, robiłem cuda. Młody też zapowiada się na takiego wywijusa i trzeba go pilnować. Chcemy go koordynować i dać do przedszkola ukierunkowanego na karate. Karate też niespecjalnie lubię, ale wszystko pod rozwój dziecka. Jesteś bardzo rodzinny. I to też chciałem podkreślić ubierając się dzisiaj w koszulkę z wizerunkiem Ojca Chrzestnego. Nijak pasującą do ciemnoniebieskiej marynarki. Uwielbiam ten film! “Ojca Chrzestnego” i “Gladiatora” widziałem po sto parę razy. Do muzyki z “Gladiatora” wychodziłem do ringu. Jeśli wrócę, nie wyobrażam sobie wyjść do innej. Jak idę biegać, to zapętlam. Piękne filmy. Kiedy puszczam w domu, to wszyscy uciekają. (śmiech)Pamiętasz co w “Poranku Kojota” mówi Janusz Józefowicz?Że w swoim życiu przeczytał dwie książki? Jasne, to jedna z najlepszych polskich komedii, szkoda, że takich filmów nie ma dzisiaj. “Chłopaki nie płaczą”, “Poranek Kojota”, “E=mc2” – do tego człowiek wraca. Z chłopakami w Warszawie nie raz leżeliśmy i puszczaliśmy je sobie po kolei. I później tekstami z nich rzucaliśmy na sali. Po naszym dzisiejszym spotkaniu wiem, że przeczytałeś w życiu więcej niż dwie książki. To oczywiście jedynie metafora, książki nie muszą o niczym świadczyć. Ale ilekroć z kimś o tobie rozmawiałem, padały przymiotniki: “dowcipny”, “bardzo inteligentny”. A ja we wcześniejszych wywiadach tej twojej inteligencji nie dostrzegłem. Bo zupełnie inaczej czuję się na normalnym spotkaniu, bez kamer. Kamery działają na mnie w bardzo zły sposób. Dlatego prowadząc biznesy, spotkania biznesowe robię je bez żadnego monitoringu. Wtedy jestem swobodny i duże lepiej sobie radzę. Nie zauważyłem nawet, żebyś przesadnie się jąkał. W dzieciństwie jąkałem się bardzo dużo. Trochę lekcji logopedycznych zaliczyłem – tyle, ile dali mi z urzędu. Czyli raz na dwa tygodnie, dodatkowo jakieś nauki w domu. Z czasem doszli do tego, że powinienem mieć nacięty język, bo nie ma on większej swobody. Później, zaczęto się zastanawiać, czy to nie na tle nerwowym. Naciąłeś ten język?Nie. Nie patrzę w ogóle na to, czy nacinać język, czy go nie nacinać; czy to na tle nerwowym; czy kawę pić, czy nie pić. Przy kamerach dalej nie idzie mi może perfekcyjnie, ale nikt we wszystkim perfekcyjny nie jest. Fajnie sobie z tym poradziłem i jąkanie nie przeszkadza mi w niczym co robię. Radzę sobie i faktycznie dużo ludzi mówi, że widać u mnie tę inteligencję. **Fot. Fanpage Andrzeja Wawrzyka, www.kibicewisly.pl*Dziękuję bardzo za pomoc w przygotowaniu do wywiadu przyjaciołom z Twittera: @TheKudiq, @RafalRogacki, @MaciejSulima, @kacperbart, @Guiliano_turi, @janusz_ksawery, @Kponikiewski, @Marmly1986, @datjomino, @Fuckty2000, @Madridista1929, @Wilderslabobije
Great job.Dzięki. Pozdrawiam!Najlepszy wywiad jaki  z Andrzejem przeczytalem. Miły i zaradny z niego gość. Dzięki za ciekawy wywiad. 

