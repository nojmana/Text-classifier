playboy.plJeden z najwybitniejszych himalaistów świata. I zarazem jedna  z najbardziej kontrowersyjnych postaci tego sportu. Polacy kochają go nienawidzić, a ludzie chodzący po górach chcą być jak on.  Nam Denis Urubko opowiada o kulisach swojej ekspedycji na K2,  dlaczego kocha góry i o śmierci, której kilka razy zaglądał w twarz.PLAYBOY: Skazany na góry – dość jednoznaczny tytuł autobiografii.Urubko: Po rosyjsku skazat’ znaczy tyle, co mówić, czyli tak naprawdę – mówić o górach. To mogę robić godzinami, bo jest tak przyjemne. Ale bawiąc się tym słowem, wyszła nam ciekawa dwuznaczność.PLAYBOY: Manipulacja?Urubko: Od razu manipulacja (śmiech). Bardziej symboliczny tytuł.PLAYBOY: Góry to twój wyrok? Urubko: Wybór.PLAYBOY: Na zawsze?Urubko: Nie inaczej.PLAYBOY: Czyli jesteś od nich uzależniony? Urubko: Nie.PLAYBOY: Kiedyś mówiłeś: nigdy więcej K2, a potem jednak zdecydowałeś się ruszyć z Bieleckim.Urubko: A to co innego. Tu pojawiła się okazja i z niej skorzystałem, bo od tego są okazje. Ale jeśli pytasz o to, czy mógłbym żyć bez gór – to odpowiadam szczerze: tak. Jako człowiek i jako sportowiec osiągnąłem więcej, niż planowałem. A zatem gdyby hipotetycznie pojawiła się sytuacja, że nie ma ekspedycji albo generalnie uznałbym, że mam dość i nie chcę jeździć w góry, dałbym sobie bez nich radę. Nawet kondycyjnie nie musiałbym się zbytnio martwić. Dziś mamy tak kapitalne ścianki wspinaczkowe, wspinaczki skałkowe, bieg górski i tak dobrze rozwinięte kluby miejskie, że gdyby zależało mi tylko na dbaniu o kondycję i ciało, mógłbym chodzić po ściankach. Ale, proszę, rozróżniaj „mogę” od „chcę” (śmiech).PLAYBOY: Czyli nie chcesz mówić górom „żegnajcie”. Urubko Nie w tej chwili. Ale nie wykluczam, że kiedyś im to powiem.PLAYBOY: To góry wybrały ciebie czy ty je?Urubko: Trudne pytanie. To trochę jak z miłością. Czy ty wybierasz partnerkę, czy coś, co jest gdzieś tam, wybiera was?PLAYBOY: Splot różnych czynników. Nie wierzę w miłość od pierwszego wejrzenia.Urubko: A ja wierzę. Wierzę, że są rzeczy, na które nie mamy wpływu, które po prostu się dzieją. Kiedy byłem małym chłopcem, wybrałem góry. To po prostu się stało. Mój ojciec był myśliwym i rybakiem. Człowiekiem bardzo konkretnym i skupionym na robieniu rzeczy, które mają coś dać, czyli zarobić, nakarmić rodzinę i tak dalej. Chodziłem z nim do lasu, na step polować, a otaczały nas maleńkie, naprawdę bardzo niskie góry. Tak między pięćdziesiąt a dwieście metrów. Pagórki bardziej niż góry. W każdym razie gdy tylko znajdowałem wolną chwilę, szedłem po nich pochodzić. Po prostu. Potem przeprowadziliśmy się do Sachalina. Tam góry były wyższe. I znów to samo. Ja szedłem w góry, a ojciec: „A po co tam leziesz? Przecież tam nic nie ma. Ani grzybów, ani ryb, ani zwierząt. Czas tylko marnujesz i po nic tam chodzisz”. To ważne określenie. Po nic. Dla niczego. Dla mojego pragmatycznego ojca czerpanie przyjemności z obcowania z górami było czymś niezrozumiałym. Byłem dla niego głupkiem, idiotą, który marnuje czas.PLAYBOY: A ty co robiłeś?Urubko: Ja po prostu byłem. Byłem sam – tylko ja i góry.PLAYBOY: To wszystko po to, aby być?Urubko: Aby poczuć się spełnionym.PLAYBOY: Od początku wiedziałeś, że o to chodzi?Urubko: Nie. Świadomość tego, co robię, przyszła w czasach studiów we Władywostoku. To wtedy przypadkowo w księgarni trafiłem na książkę Reinholda Messnera – włoskiego himalaisty, człowieka, który zmienił historię tego sportu. Czytając ją, uświadomiłem sobie, że takich idiotów, którzy chodzą po górach dla niczego i w tym niczym znajdują spełnienie, jest więcej. Wtedy pierwszy raz poczułem, że nie jestem tak głupi, jak mówił o mnie ojciec.PLAYBOY: Trudna relacja?Urubko: To zestawienie dwóch zupełnie różnych światów. Jego był uporządkowany i wszystko w nim było po coś. W moim, kiedy byłem dzieciakiem, dominowało poszukiwanie tego, czego chcę. To siłą rzeczy prowadziło do konfliktów. Ale też umówmy się – to nie jest nic niezwykłego. Konflikt na linii ojciec–syn istnieje zawsze. Każdy, kto jest młody, kto dojrzewa, szuka miejsca dla siebie, a że nie słucha przy tym starszych, to o awanturę nietrudno.PLAYBOY: Długo zajęło ci odkrycie, czego chcesz od życia?Urubko: I tak, i nie.PLAYBOY: To znaczy?Urubko: Nie – bo wiedziałem, że chodzenie po górach jest moją pasją i czymś, co chcę robić. Tak – bo musiałem się nauczyć, jak robić to, aby stało się to nie pasją, a sposobem na utrzymanie.PLAYBOY: Jak to było z tym utrzymaniem?Urubko: Chyba wszystko zaczęło się od armii.PLAYBOY: Utrzymywała cię?Urubko: Tak, absolutnie. Na początku kariery żyłem z żołdu. To były maleńkie pieniądze, ale były. Ale ja chciałem o czymś innym powiedzieć. Zanim trafiłem do armii, byłem człowiekiem, który szukał pomysłu na siebie. Próbowałem różnych rzeczy, ale nic nie dawało mi spełnienia. Poza tym brakowało mi w życiu jednej rzeczy – dyscypliny. Nie potrafiłem się jej wcześniej nauczyć, a tu byłem odpowiedzialny i za siebie, i za moich kolegów. Musiałem uważać na każdy krok, słuchać innych i oglądać się dookoła. Kiedy nauczyłem się dyscypliny, wszystko poszło, nomen omen, z górki. Mogłem realizować marzenie o górach.Cały wywiad w czerwcowym PLAYBOYU 2018Zachowujecie się tak? Rozwód jest nieuniknionyPierwszy samochód Cristiano Ronaldo wystawiony na sp...Wolę przeklinać na głos. Wywiad z Kubą Wojewódzkim10 filmów, w których aktorzy naprawdę uprawiali seksDlaczego kobiety zdradzają?Ta strona używa pliki cookies w celu
        świadczenia Państwu usług na najwyższym poziomie. Możecie Państwo
        dokonać w każdym czasie zmiany ustawień dotyczących cookies. Więcej
        szczegółów w naszej Polityce Cookies.
        Nie pokazuj więcej tego powiadomienia