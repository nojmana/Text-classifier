Wysłane w dniu 23 maja 2018, 0:25Zamek w Kożuchowie będzie gościł niezwykłą imprezę. Już 26 maja odbędą się na nim nieoficjalne mistrzostwa Polski w sportowych walkach rycerskich. Niezwykła oprawa nocnego turnieju będzie zapierała dech w piersiach.26 maja Kożuchów ponownie stanie się prawdziwym średniowiecznym miastem. #XXIITurniejRycerskiKożuchówForst rozpocznie się korowodem – godz. 11.00 – z udziałem przybyłych odtwórców historycznych, zespołów muzyki dawnej, włodarzy, zaproszonych gości oraz mieszkańców w strojach historycznych. Fosy otaczające miasto staną się obozowiskiem przybyłych na walki rycerzy, w wiosce średniowiecznej zobaczycie pokazy rzemiosł dawnych przygotowane przez Fundację Hereditas Culturalis.Około godz. 12.00, w fosie przy ul. Spacerowej uroczysta inauguracja turnieju, przedstawienie bractw i prezentacje historyczne przygotowane przez dzieci i młodzież ze szkół i przedszkoli. O godz. 15.30 koncert zespołu „Dziwoludy”. O 17.00 w fosie przy ul. Chopina pokaz musztry husarskiej przygotowanej przez członków Chorągwi Husarskiej Marszałka Województwa Pomorskiego z siedzibą w Gniewie, Bydgoską Chorągiew Husarską i Kujawsko-Pomorską Chorągiew Husarską.Kolejnym, niezwykle spektakularnym punktem programu będą pełnokontaktowe walki rycerskie pod patronatem Polskiej Ligi Walk Rycerskich – ich finał przewidywany jest na godz. 22.30. Około godz. 19.30 pokaz kaskaderki konnej – Apolinarski Group. W spektaklu „Winne” do czasów palenia czarownic przeniosą Was aktorzy teatru Terminus A Quo z Edwardem Gramontem na czele. O 23.00 pokazy konne oraz Taniec z Ogniem w wykonaniu grupy obecnie działającej przy Centrum Kultury „Zamek” w Kożuchowie – Signum Ignis. Sportowe Walki RycerskieOd dekady ruch rekonstrukcji średnich wieków, oprócz aspektu odtwórczego, dąży do zmagań na zasadach sportowych. Często mówi się o tego typu imprezach “rycerskie MMA”. Trzeba przyznać, że adrenalina oraz dynamika walk jest olbrzymia. Powstały kluby walki oraz narodowe reprezentacje. To jedyny grupowy sport walki, gdzie starcia są prowadzone przy użyciu broni.W rywalizacji indywidualnej, zawodnicy półtoraminutowych pojedynkach, zaś sędziowie zliczają punkty za trafienia. W całej Polsce istnieją wspomniane już kluby walki, które nacisk stawiają na technikę i siłę, a nie rekonstrukcję historycznych realiów – jak wcześniejsze bractwa rycerskie. Oczywiście zbroje i broń muszą mieć odzwierciedlenie w źródłach historycznych, lecz istotną kwestią jest by były także bezpieczne – utworzono więc przepisy, nad których przestrzeganiem czuwają sędziowie. W ubiegłym roku Rycerska Kadra Polski wystartowała w mistrzostwach świata dwóch federacji. W Barcelonie na MŚ HMB zajęła trzecie miejsce na świecie, zaś w Danii na MŚ IMCF poprawiła wynik o „oczko”. Zdobycie takiej pozycji nie było łatwe. Rycerski sport bowiem jest popularny na całym świecie. Zawodnicy z Japonii, Australii czy Argentyny nikogo już nie dziwią. Co roku selekcjoner kadry wybiera on 50 najlepszych zawodników po rozgrywkach Polskiej Ligi Walk Rycerskich, czyli cyklu imprez gdzie ścierają się kluby rycerskie z całego kraju.To właśnie turniej sportowych walk rycerskich będzie główną atrakcją widowiska przygotowanego przez zamek w Kożuchowie. Impreza rozpocznie się od uroczystego przemarszu, wraz z upływem czasu emocje będą sięgały zenitu. Konne pokazy kaskaderów, husaria, teatr ognia – to wszystko zobaczymy w fosie kożuchowskiego zamku.Najlepsi z najlepszychWisienką na torcie będzie turniej sportowych walk rycerskich. Uczestnikami będą czołowi zawodnicy z światowego topu. Z pewnością faworytem będzie Marcin Waszkielis, który był mistrzem świata federacji IMCF od samego jej powstania (w 2018 roku zajął 2. miejsce). Fenomenalny polski fajter ma unikalny styl walki i wszędzie gdzie się pojawi zdobywa serca publiki.Nie oznacza to, że Marcin będzie miał łatwe zadanie. Naprzeciw niego stanie kilkunastu czołowych zawodników z medalowym dorobkiem na świecie. Wielu z nich ma w dorobku medale MŚ, jak np. Marcin Janiszewski z Fabryki Świń, brązowy medalista sprzed niecałego miesiąca. - Bardzo nam zależy na wysokim poziomie walk. Publika dostanie więc starcia zawodników światowej klasy. Również sędziowie będą z doświadczeniem na MŚ. Oprawa zaproponowana przez Zamek w Kożuchowie jest napradę niezwykła – nocne pojedynki, stal, iskry, ogień – to będzie wyjątkowy show! – mówi Sylwester Koper z projektu wynajmijrycerza.pl, koordynator turnieju.Rycerze przygotowali też atrakcję dla najmłodszych i nie tylko. Zabawy plebejskie, zbrojownia oraz ceromonia pasowania rycerskiego dla dzieci przybliżą klimat wieków średnich. Czasów, gdzie stal i honor znaczyły wiele. Chcesz być na bieząco z informacjami ze świata historii? Jesteśmy na facebooku polnocnej.tv. Szukaj nas na Twitterze oraz wyślij nam maila. Copyright © by Polnocna.tv & Strefa Historii 2015
All rights reserved