Drugi dzień mistrzostw świata federacji IMCF w Scone Palace w Szkocji był również bardzo udany dla Rycerskiej Kadry Polski. Brąz zdobył Dawid Paszkiewicz, zaś drużyna “piątek” skutecznie przeszła fazę eliminacyjną. Polska w kategorii 5 vs 5 pokonała bezdyskusyjnie Irlandię, Szkocję i RPA i weszła do rundy play-off z pierwszego miejsca. W fazie pucharowej będą czekać jednak znacznie trudniejsi przeciwnicy, z Ukrainą na czele. Drugiego dnia mistrzostw poprawił się też nasz wynik medalowy. Dawid Paszkiewicz, reprezentujący Polskę w kategorii miecza długiego zdobył brązowy medal. To już drugi krążek na mistrzostwach i patrząc na toczące się w weekend finały – zapewne nie ostatni! Srebro w broni drzewcowej i świetne 10 vs 10 – pierwszy dzień mistrzostw IMCF za nami!fot. Roma Lubinska-Mycek   

