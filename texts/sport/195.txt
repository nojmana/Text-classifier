nie pamiętasz hasła?30 maja minie rok, od kiedy Roberto Piazza objął funkcję pierwszego trenera PGE Skry. Włoski szkoleniowiec zdecydował się na przedłużenie kontraktu z bełchatowskim klubem i poprowadzi go w kolejnym sezonie. – Jestem szczęśliwy, że na kolejny sezon zostaję w rodzinie PGE Skry. Wszyscy wykonali kawał dobrej roboty w rozgrywkach 2017/2018 – mówi Roberto Piazza, który celuje w kolejne sukcesy z bełchatowskim klubem i myślami jest już przy nowym sezonie. – Powtórzymy tę pracę, aby obronić zdobyte mistrzostwo i sięgnąć po dziesiąty tytuł. Nasze przygotowania rozpoczną się na początku sierpnia i jestem pewny, że siatkarze będą gotowi, by dać z siebie 100% – przekonuje włoski szkoleniowiec, który w pierwszym roku swojej pracy doprowadził PGE Skrę do mistrzostwa Polski i zwycięstwa w Superpucharze.Piazza to czwarty zagraniczny szkoleniowiec w bełchatowskim klubie. 50-latek trenerski fach rozpoczął od roli asystenta w swoim rodzinnym Maxicono Parma (1990-1996), następnie przez 11 lat pracował jako drugi trener w Sisleyu Treviso, z którym osiągał największe sukcesy: siedmiokrotnie zdobywał mistrzostwo Włoch, czterokrotnie krajowy puchar i trzykrotnie wygrywał Ligę Mistrzów. W 2007 roku po raz pierwszy opuścił Półwysep Apeniński, by pełnić rolę asystenta w Dynamie Moskwa. Z rosyjskim zespołem w pierwszym roku zdobył mistrzostwo Superligi.Po powrocie z Rosji rozpoczął pracę jako pierwszy szkoleniowiec. W tej roli zadebiutował w dobrze mu znanym zespole Sisley Treviso (2009–2012). Następnie związany był z Bre Banca Lannutti Cuneo, który doprowadził do trzeciego miejsca w Lidze Mistrzów. Z ekipy brązowego medalisty Champions League przeniósł się do PlusLigi, w której prowadził Jastrzębski Węgiel. Następnie związany był z Olympiakosem Pireus i Azimutem Modena, a od sezonu 2017/2018 jest trenerem PGE Skry Bełchatów.Zobacz również:
Karuzela transferowa w PlusLidzeźródło: skra.plnadesłał: Robert Sarna zgłoś błądWięcej artykułów z kategorii :
Aktualności, PlusLigaTagi przypisane do artykułu: PGE Skra Bełchatów, PlusLiga, Roberto PiazzaWięcej artykułów z dnia :

2018-05-29                Jeśli zauważyłeś błąd w tekście zgłoś go naszej redakcji: