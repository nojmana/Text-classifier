Już dawno mówiło się o tym, że Wilfredo Leon będzie grał w reprezentacji Polski. Nikt jednak nie wiedział kiedy to nastąpi. Pochodzący z Kuby, aktualnie zawodnik klubu Sir Sicoma Colussi Perugia, już 14 lipca 2015 roku otrzymał polskie obywatelstwo. Jednak jego gra w męskiej reprezentacji siatkówki nie była przesądzona. Sprawa nie była prosta, bo zgodę na reprezentowanie naszego kraju musiała wydać kubańska federacja siatkówki. Sprawdź kiedy zobaczymy go w barwach narodowych.Wilfredo Leon, a właściwie Wilfredo León Venero, urodził się 31 lipca 1993 roku na Kubie. Gra na pozycji przyjmującego. Zadebiutował jako czternastoletni chłopak w grze w barwach swojego kraju, podczas turnieju eliminacyjnego do Igrzysk Olimpijskich, które odbywały się w Pekinie. Jego kariera nabierała tempa i już w wieku 17 lat stał się kapitanem kubańskiej reprezentacji, z którą zdobył złoto. Porażka reprezentacyjna na IO w Londynie skłoniła do pożegnania się z kadrą.W 2015 roku nadano mu obywatelstwo polskie, ale to nie oznaczało możliwości gry z orłem na piersiach. Procedura okazała się bardziej skomplikowana. 24 lipca 2017 federacja Kuby zgodziła się na zmiany. PZPS otrzymało takie potwierdzenie dopiero 1 września ubiegłego roku. Niestety możliwość gry będzie miał dopiero w lipcu 2019. Cóż w sporcie jak w życiu nie wszystko jest proste. Zawodnik jednak bardzo chce grać zatem już w tym roku dołączy do zgrupowania z naszymi zawodnikami, którzy pod wodzą Vitala Heynena, przygotowywać się będą do Mistrzostw Świata, a wcześniej do Ligii Narodów.Wilfredo Leon to niewątpliwie czołówka najlepszych zawodników na świecie. Do tego ciekawa osobowość. Z kibicami stara się rozmawiać po polsku, wykonuje sobie z nimi zdjęcia. Sam przyznaje, że zależy mu na dobrej komunikacji w kadrze. Niestety formalności sprawiają, że na dużym turnieju zobaczymy go we wrześniu 2019, kiedy to będą rozgrywane Mistrzostwa Europy. Oczywiście będzie to możliwe jeśli dostanie powołanie od trenera, ale wydaje się to być formalnością. 