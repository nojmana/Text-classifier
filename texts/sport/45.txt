
		Ocena użytkowników: 5 / 5 

1. Po pierwsze potrzebujemy voucher turystyczny. Gdzie można otrzymać taki voucher? Najprościej poprosić hotel w którym się zatrzymamy w Rosji o wystawienie vouchera. Nie wszystkie hotele w Rosji wystawiają vouchery potrzebne do wizy ale część to robi i w dodatku bezpłatnie. Hotel taki voucher przyśle nam emailem więc jest to prosty i szybki sposób. Hotel w Petersburgu, który bezpłatnie wystawi nam voucher znajdziemy np.  tutaj .Jeśli nasz hotel, hostel w Rosji nie wystawia voucherów to wtedy możemy go zakupić w biurze podróży. Jest dużo biur w Polsce i w Rosji w których możemy kupić voucher, bez trudu znajdziemy je w internecie (ceny od 50 do 100 złotych).2. Następnie na stronie Ambasady Rosji wypełniamy wniosek elektroniczny. Na stronie Ambasady czytamy: ?Rosyjskie urzędy konsularne w Polsce przyjmują wnioski wizowe wypełnione wyłącznie elektronicznie w języku rosyjskim bądź angielskim i wydrukowane za pomocą specjalnej strony internetowej Departamentu Konsularnego MSZ Rosji: http://visa.kdmid.ru."3. Wypełniając wniosek wizowy ważne żebyśmy uważnie czytali instrukcje wypełniania i się stosowali do zaleceń, i przede wszystkim wniosek wypełnili starannie i dokładnie. Błędy w imionach, nazwiskach, numerach dokumentów, datach spowodują problemy przy uzyskiwaniu wizy. Gdy już zakończymy wypełnianie wniosku wizowego to go drukujemy, przyklejamy zdjęcie i składamy podpis.4. Następnie umawiamy się przez stronę internetową na wizytę w Konsulacie Rosji, (który konsulat jest dla nas odpowiedni zależy od tego gdzie jesteśmy zameldowani w Polsce). W szczycie sezonu turystycznego czas oczekiwania na wizytę w konsulacie może być długi. Gdy wizę załatwiałem poza sezonem to za pierwszym razem pierwszy wolny termin był za dwa dni, za drugim razem za trzy dni. Trzeba pamiętać że w Rosji istnieją święta, których w Polsce nie obchodzimy i wtedy konsulat nie pracuje. Za to w Rosji tak samo jak w Polsce są długie weekendy i tak samo jak w Polsce w długie weekendy urzędy nie pracują. Radzę nie czekać do ostatniej chwili za załatwianiem wizy tylko zabrać się za to z dużym wyprzedzeniem. Słyszałem, że w szczycie sezonie ktoś czekał na wizytę w konsulacie miesiąc czasu ale tak jak pisałem w moim przypadku było to max 3 dni.5. Kolejną rzeczą jaką potrzebujemy do uzyskania wizy jest ubezpieczenie. Polisy nie wszystkich firm ubezpieczeniowych są honorowane przez konsulat. Osobiście przedstawiłem ubezpieczenie PZU i było ok. Tak samo ubezpieczenie, które możemy wykupić do karty ISIC jest akceptowane przez konsulat. Jeśli mamy wątpliwości czy nasze ubezpieczenie będzie odpowiednie to najlepiej ubezpieczenie wykupić w jakimś biurze pośredniczącym w załatwianiu w wiz. Ubezpieczenie musimy opiewać na kwotę podaną na stronie Ambasady Rosji ( http://warsaw.kdmid.ru/pl ).6. Na wizytę w konsulacie zabieramy: paszport, wypełniony wniosek z naklejonym zdjęciem, oryginał i kopię ubezpieczenia, voucher i pieniądze na opłacenie wizy.7. W konsulacie sprawdzą nasze dokumenty i jeśli wszystko będzie w porządku to zostanie nam wyznaczona data odbioru paszportu z wizą. Dostaniemy też kwitek na opłacenie kosztów wydania wizy. Z kwitkiem idziemy do biura, które jest naprzeciwko konsulatu i tam wpłacamy pieniądze i wracamy z pokwitowaniem do konsulatu. W konsulacie dostajemy karteczkę z datą i godziną odbioru paszportu z wizą. Są to godziny popołudniowe, (w Warszawie pracował konsulat do 16, a później przedłużyli do 17).Z moich obserwacji wynika, że obsługa w konsulacie jest grzeczna (na urzędniczy sposób), a gdy występują jakieś wątpliwości sprawa jest załatwiana na korzyść turysty, który chce zwiedzać Rosję.Jeśli samodzielnie załatwimy sprawę to wtedy wiza turystyczna będzie nas kosztowała 145 złotych + około 10 złotych za przelew tej kwoty.Jeśli hotel nam wystawi bezpłatnie voucher wtedy będą to wszystkie koszty, bo przecież ubezpieczenie i tak powinniśmy wykupić jadąc za granicę. Jeśli ktoś nie ma czasu (albo też ma skomplikowaną sprawę) na samodzielne załatwianie wizy do Rosji to może skorzystać z pomocy biur podróży, centrów wizowych. Związane jest to z dodatkowymi kosztami ale mamy wtedy komfort, że ktoś za nas załatwi formalności. Adresy biur pośredniczących w załatwianiu wiz bez problemu znajdziemy w internecie. Podsumowując: wiza turystyczna do Rosji cena 145 złotych, gdy sami załatwiamy formalności (cena wizy na rok 2018 ). Bezpłatnie wizy są wydawane: dla osób, biorących udział w działaniach naukowych, kulturalnych i artystycznych (nie komercyjnych), sportowych (dotyczy zawodów młodzieżowych), oraz wymianach młodzieżowych i samorządów partnerskich, - dla wyjeżdżających na studia, - dla osób niepełnosprawnych (wszystkie kategorie) do 6 lat Szczegółowe i aktualne wymogi odnośnie uzyskiwania wizy są na stronie Ambasady Rosji: http://warsaw.kdmid.ru/pl  Polecam w pierwszej kolejności zapoznać się z tymi wymogami i się do nich stosować w trakcie ubiegania się o wizę.  Warto przebyć formalności wizowe, bo Rosja to ciekawy kraj. Fotorelacja z okolic Petersburga: Carskie Sioło i PeterhofCeny w Rosji i koszty wyjazdu: Zestawienie kosztów i cen w Petersburgu


Imię (obowiązkowe)




E-Mail




Strona internetowa








Zawiadom mnie o nowych komentarzach




Odśwież




					Do góry				

				© 2018 Blog podróżniczy			