Na dwie kolejki przed końcem rozgrywek w LaLiga 1|2|3, Huesca była już pewna awansu do LaLiga. Gimnastic Tarragona wciąż walczył o utrzymanie. Obie drużyny zmierzyły się w ostatniej serii spotkań na boisku lidera, a niespodziewanie zwycięstwo odnieśli goście(1:0). Chociaż słowo „niespodziewanie” chyba tutaj nie pasuje. Bo mimo tego, że mierzyły się najlepsza i siedemnasta drużyna rozgrywek, u bukmacherów zdecydowanym faworytem (kursy na poziomie 1,7 do 4,5) był właśnie Nastic. Już wtedy można było spodziewać się, że coś jest nie tak.Napięcie wzrosło na półtorej godziny przed meczem. Wówczas złożono setki zakładów (w dużej mierze z Ukrainy) na zwycięstwo gości. Gdy kurs spadał, zaczęto stawiać na bezbramkowy remis do przerwy. Gdy to się wydarzyło, przed rozpoczęciem drugiej połowy zawarto pełno zakładów na to, że Nastic w drugiej połowie zdobędzie zwycięską bramkę. Dokładnie tak się stało, gola w 72. minucie strzelił Ikechukwu Uche. Spekuluje się, że dzięki ustawieniu wyniku przestępcy tylko na tym jednym spotkaniu zarobili w sumie około 10 milionów euro.Jak podaje portal „El Confidencial”, po wykryciu niepokojących zakładów aż 30 z 59 ogólnoświatowych bohaterów wycofało ten mecz ze swojej oferty. – Nie chcę oskarżać piłkarzy, ale aby mocno skrzywdzić firmy bukmacherskie nie wystarczy, by dogadało się jeden, dwóch czy trzech piłkarzy. Lubię mówić o liczbach. Z 451 meczów rozegranych w LaLiga 1|2|3 najniższe kursy były właśnie na ten, a do tego zaobserwowaliśmy sporo różnych anomalii – przekonywał Francesco Baranca, sekretarz generalny firmy Federbet, która zajmuje się walką z nielegalnymi zakładami bukmacherskimi.Piłkarze Hueski i Nasticu po zakończeniu spotkania ze zdziwieniem reagowali na spekulacje o ustawieniu meczu. Zapewniali, że rywale grali na sto procent możliwości i że wynik jest sprawiedliwy. W podobnym tonie wypowiadali się dyrektorzy obu ekip, którzy również w ostatnich dniach byli na ten temat często pytani. Ale nie wiadomo, czy w ich wersję uwierzą przedstawiciele LaLiga, którzy przeprowadzą śledztwo w tej sprawie. Zgodnie z artykułem 71.1 Kodeksu Dyscyplinarnego RFEF (hiszpańska federacja), jeśli rzeczywiście doszło do przestępstwa, wynik meczu zostałby anulowany, a każdej z drużyn odjętoby po sześć punktów. Gdyby do tego doszło, doprowadziłoby to do gigantycznego zamieszania w tabeli LaLiga 1|2|3, bowiem Huesca straciłaby miejsce dające jej bezpośredni awans, natomiast Nastic najprawdopodobniej spadłby do trzeciej ligi.