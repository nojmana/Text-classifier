Finałowa rywalizacja pomiędzy Anwilem Włocławek i BM Slam Stalą Ostrów Wielkopolski toczy się do czterech zwycięstw. Jeśli walka rozstrzygnie się w czterech grach, mistrza Polski 2018 poznamy już 30 maja. Jeśli dojdzie do meczu numer siedem, zwycięzca zostanie wyłoniony 8 czerwca. Koszykarze z Włocławka w przeszłości raz byli mistrzami Polski – w 2003 roku ograli w finale Prokom Trefl Sopot (4–2); aż ośmiokrotnie byli natomiast wicemistrzami (1993, 1994, 1999, 2000, 2001, 2005, 2006, 2010). Drużyna Stali w wielkim finale PLK wystąpi po raz pierwszy. Terminarz i plan transmisji finału Energa Basket Ligi 2018: 2018-05-24: Anwil Włocławek – BM Slam Stal Ostrów Wlkp. (czwartek, godzina 20.30; transmisja – Polsat Sport) 2018-05-26: Anwil – BM Slam Stal (sobota, 17.40; transmisja – Polsat Sport Extra)  2018-05-28: BM Slam Stal –  Anwil (poniedziałek, 18.00; transmisja – Polsat Sport)  2018-05-30: BM Slam Stal –  Anwil (środa, 20.30; transmisja – Polsat Sport Extra)  2018-06-02: Anwil –  BM Slam Stal (ewentualnie! sobota, 12.30; transmisja – Polsat Sport)  2018-06-04: BM Slam Stal – Anwil (ewentualnie! poniedziałek, 18.00; transmisja – Polsat Sport) 2018-06-08: Anwil – BM Slam Stal (ewentualnie! piątek, 18.30; transmisja – Polsat Sport).