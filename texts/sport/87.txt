Dzięki udziałowi w mistrzostwach świata w Rosji większość zawodników reprezentacji sporo zarobi. Najdroższy jest Robert Lewandowski – negocjacje z nim rozpoczynają się od 1 mln zł. Pozostali zarabiają od 400 tys. do 700 tys. zł. Udział w kampanii selekcjonera Adama Nawałki wyceniany jest na 250-300 tys. zł – szacują dla Wirtualnemedia.pl eksperci od marketingu sportowego.Według Adama Pawlukiewicza, research&development executive w Pentagon Research, piłkarze reprezentacji Polski za udział w kampaniach reklamowych otrzymują kwoty od 200 tysięcy do 1 miliona zł. – Wszystko zależy oczywiście od marki i budżetu reklamowego. Warto zaznaczyć, że w przypadku polskich piłkarzy to są niewielkie kwoty, dużo więcej zarabiają przecież w klubach – podkreśla w rozmowie z Wirtualnemedia.pl.Szacuje, że najwyższą wartość marketingową (biorąc pod uwagę prawa rynku, relacje towarzyskie itp.) ma obecnie Robert Lewandowski – wynosi ona 1 mln zł. Adam Nawałka wg jego szacunków wart jest 500 tys. zł, Kamil Grosicki: 300-350 tys. zł, Kamil Glik 300-350 tys. zł, Jakub Błaszczykowski 250-300 tys. zł, Łukasz Piszczek 250-300 tys. zł, Grzegorz Krychowiak 200-250 tys. zł, Wojciech Szczęsny 200-250 tys. zł, zaś pozostali zawodnicy –poniżej 200 tys. zł.Dwa lata temu, przy Euro 2016 eksperci od marketingu sportowego szacowali, że roczna wartość mediowa polskiej reprezentacji piłkarskiej wynosiła ponad 570 mln zł. Ludzie pompują balonik, a ja studzę ich głowyRodzinna atmosfera. Kabaret zabawiał kadrowiczów!