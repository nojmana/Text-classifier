Kielczanie w pierwszym spotkaniu wygrali w Płocku 33:28 i byli zdecydowanym faworytem w rewanżu. Chcieli sięgnąć po kolejny tytuł, ale także pożegnać godnie legendy tego klubu. Karol Bielecki i Sławomir Szmal już wcześniej zapowiedzieli, że to ich ostatni sezon w roli zawodników.Nafciarze nie mieli nic do stracenia i od początku musieli ryzykować. Trzeba przyznać, że w pierwszej połowie wychodziło im to całkiem nieźle.Goście mieli obiecujący początek. Po chwilowej wymianie ciosów Vive złapało dłuższy przestój, a rywale trafiali. W 12. minucie zrobiło się 7:4 dla płocczan. Potem jednak dwuminutowe kary złapali Igor Żabić i Dan Emil Racotea, a Mateusz Jachlewski zmniejszył straty.Trzybramkowe prowadzenie Wisły utrzymywało się do 20. minuty. Po golu Mateusza Piechowskiego Tałant Dujszebajew poprosił o czas, aby obudzić swoich zawodników. Chwilę później był remis, a do siatki rywali trafiali kolejno: Uros Zorman, Marko Mamić i Alex Dujshebaev. Gospodarze nie zwalniali i po golu Manuela Strleka objęli prowadzenie.Do końca pierwszej części gry trwała walka gol za gol, Wisła w końcówce wyszła na prowadzenie 14:13, ale poniosła wielką stratę, ponieważ trzecią dwuminutową karę, a w konsekwencji czerwoną kartkę otrzymał Żabić.Po przerwie gospodarze nie pozostawili złudzeń, kto prezentuje lepszą jakość i kolejny raz dali lekcję odwiecznemu rywalowi z Płocka. Nafciarze próbowali z honorem zakończyć walkę o mistrzostwo Polski, ale kielczanie nie chcieli dopuścić do popsucia wielkiego święta choćby remisem i pewnie zmierzali po wygraną.Bardzo szybko objęli prowadzenie i wciągnęli przeciwników w wymianę szybkich ataków. Płocczanie popełniali błędy, a kontry Żółto-biało-niebieskich kończyły się bramkami. Już w 35. minucie było 19:16 dla PGE Vive.Na niespełna 20 minut przed końcem spotkania Alex Dujshebaev znowu wpisał się na listę strzelców, a jego zespół prowadził 24:19. Wisła zdołała jednak jeszcze się poderwać.Kwadrans przed końcem Duarte i Michał Daszek trafiali do bramki, chwilę później poprawił Valentin Ghionea i zrobiło się już tylko 25:23. Dziesięć minut przed końcem portugalski rozgrywający gości zdobył bramkę kontaktową (25:26). Gospodarze się ocknęli, a kontry Blaza Janca i Strleka kończyły się golami, które podcięły skrzydła gościom.W końcówce nie było żadnej sensacji. Gospodarze dowieźli prowadzenie do końca i w Hali Legionów rozpoczęła się feta z okazji wywalczenia 15. tytułu mistrza Polski przed kielecki klub.Powiedzieli po meczu:Tałant Dujszebajew (trener PGE VIVE Kielce): "Kiedy przegrywaliśmy nie byłem zdenerwowany. Widać było jednak w naszej grze, że byliśmy zbyt zrelaksowani. W pierwszej połowie popełniliśmy dziewięć technicznych błędów. Później jednak wszystko wyglądało zdecydowanie lepiej. Wykorzystywaliśmy przede wszystkim sytuacje sam na sam. Wygraliśmy i teraz możemy świętować".Blaz Janc (prawoskrzydłowy PGE VIVE Kielce): "W pierwszych 30 minutach nie najlepiej zagraliśmy w ataku. Później jednak prezentowaliśmy się znacznie lepiej. Udowodniliśmy, że jesteśmy najlepszą drużyną w Polsce".Krzysztof Kisiel (trener Orlen Wisły Płock): "Postawiliśmy się VIVE na tyle, na ile mieliśmy sił i umiejętności. Kielczanie jednak mieli pięć bramek zaliczki z pierwszego spotkania i kontrolowali ten mecz".Adam Morawski (bramkarz Orlen Wisły Płock): "Świetnie zagraliśmy w pierwszej połowie. Na początku drugiej mieliśmy kilkuminutowy przestój i przeciwnik wyszedł na prowadzenie. Później cały czas goniliśmy wynik. Cieszy na pewno to, że walczyliśmy do samego końca, ale to było za mało aby wygrać".PGE Vive Kielce - Orlen Wisła Płock 33:29 (13:14)