Napastnicy przeciętniaka LaLiga robili z nim, co chcieli. „Tylko pozował do zdjęć z rywalami, którzy go mijali” – czytamy w katalońskim dzienniku „Mundo Deportivo”.W nim Mina dostał jedną gwiazdkę na cztery możliwe, najgorszą możliwą notę. Jeszcze niżej jego występ ocenili dziennikarze gazet „MARCA” i „AS”. Tam nie przyznano obrońcy żadnej oceny! Uznano, że jego występ był tak słaby, że nawet nie mieścił się w skali…Do meczu Polska – Kolumbia na MŚ pozostało dokładnie 40 dni, jednak forma Miny musi martwić selekcjonera Jose Pekermana. Obrońca trafił do Barcy w styczniu za 12 mln euro, jednak w jej barwach zagrał zaledwie pięciokrotnie. Niczym szczególnym się nie popisał. Najbardziej imponującym momentem jego dotychczasowej kariery na hiszpańskich boiskach był taniec po wykorzystanym rzucie karnym w nic nie znaczącym, towarzyskim meczu o Superpuchar Katalonii z RCD Espanyolem (0:0, k. 4:2).Po fatalnym występie Kolumbijczyka w starciu z Levante przynajmniej wiemy, dlaczego nie gra on zbyt regularnie w barwach Barcelony. I wiemy też, dlaczego Katalończycy szukają nowego stopera (numerem jeden na liście życzeń jest Clement Lenglet z Sevilli). A my miejmy nadzieję, żeby Mina za 40 dni w Kazaniu był w równie kiepskiej formie.