Wojewoda wielkopolski podjął decyzje o zamknięciu stadionu Lecha na pięć pierwszych domowych spotkań Kolejorza w kolejnym sezonie LOTTO Ekstraklasy. Dodatkowo, obiekt przy Bułgarskiej nie będzie gościł kibiców podczas trzech najbliższych meczów Lecha w europejskich pucharach. To pierwsze decyzje po rozróbie w Poznaniu. Sytuacja, o której mowa miała miejsce w niedzielne popołudnie, podczas pojedynku Lecha z Legią Warszawa w ramach 37. kolejki LOTTO Ekstraklasy. W 76. minucie starcia określanego mianem “meczu o mistrzostwo Polski” sędzia Daniel Stefański zmuszony był przerwać zawody z powodu haniebnego zachowania kibiców gospodarzy.Sympatycy Kolejorza postanowili przejąć kontrolę nad boiskowymi wydarzeniami. W kierunku murawy zaczęły lecieć race oraz inne materiały pirotechniczne. Nie był to koniec “popisów” poznańskich fanów. Kibice Lecha sforsowali jedną z bram oddzielającą trybuny od murawy i pojawili się na placu gry. Do akcji wkroczyła policja, która musiała zapanować nad tłumem.I tak się dziwie, ze wytrzymali do 70 min #LPOLEG pic.twitter.com/YFtvrSr37L— Hubert Michnowicz (@HubertMichno) May 20, 2018Spotkanie to nie zostało już wznowione. Wynik meczu został zweryfikowany jako walkower dla gości. Decyzję tę podjęła Komisja Ligi, która zebrała się w trybie pilnym jeszcze w niedzielną noc. W wyniku postanowienia Komisji, Legia Warszawa została mistrzem Polski w sezonie 2017/2018.Oto fragment komunikatu w tej sprawie, jaki pojawił się na oficjalnej stronie LOTTO Ekstraklasy:“Obradująca w trybie pilnym Komisja Ligi podjęła decyzje o weryfikacji wyniku meczu 37. kolejki Lech Poznań – Legia Warszawa jako walkower na korzyść drużyny gości. Na skutek tej decyzji Legia Warszawa ma 70 punktów i zapewniony tytuł mistrza Polski. Lech Poznań ma 60 punktów i trzecie miejsce na podium”.Komisja Ligi zapowiedziała ponad to, że kolejne jej spotkanie dotyczące niedzielnych wydarzeń odbędzie się 24 maja. Wtedy też Lech może spodziewać się kolejnych sankcji za wybryki swoich sympatyków.Od początku był wiadomo, że porażka walkowerem będzie najlżejszą z kar, jakie czekają klub z Poznania. Jako pierwszy poważne konsekwencje wobec boiskowych wydarzeń wyciągnął wojewoda wielkopolski.W poniedziałkowe przedpołudnie Zbigniew Hoffmann zwołał specjalną konferencje prasową poświęconą w pełni incydentowi na INEA Stadionie. Nałożył on na Lecha karę zamknięcia stadionu przy ulicy Bułgarskiej na pięć pierwszych domowych spotkań Kolejorza w kolejnym sezonie LOTTO Ekstraklasy. Dodatkowo, obiekt Lecha nie będzie mógł gościć kibiców podczas trzech najbliższych meczów klubu w europejskich pucharach.– Zachowanie części kibiców było gorszące, skandaliczne. Ten rodzaj wyrażania frustracji jest nie do zaakceptowania. Moim zdaniem kara jest adekwatna do tego, co widzieliśmy w niedzielę. Mam nadzieję, że klub nie potraktuje tej decyzji jako karę, a jako czas na refleksję. Oddaję szacunek Stowarzyszeniu Kibiców Lecha Poznań za akcje patriotyczne, ale to nie zmienia faktu, że musiałem wykonać taki ruch – tłumaczył wojewoda wielkopolski.Już teraz można oszacować straty, jakie Kolejorz poniesie z tytułu tzw. “dnia meczowego”. Mówi się o kwotach przekraczających 3 milionów złotych. Jest to najsurowsza kara w historii rozgrywek najwyższej klasy rozgrywkowej w Polsce. Nigdy wcześniej stadion żadnej drużyny nie był zamknięty na łącznie osiem spotkań. A to przecież jeszcze nie koniec. Za kilka dni swoje dorzuci również Komisja Ligi. 

