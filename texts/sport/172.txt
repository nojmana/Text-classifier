Decyzja władz ligi kończy jednak spekulacje, jak będzie wyglądać ceremonia w przypadku mistrzostwa dla Legii Warszawa. W meczu ostatniej kolejki stołeczna drużyna zagra w Poznaniu z Lechem i aby obronić tytuł, potrzebuje przynajmniej remisu (lub braku zwycięstwa Jagiellonii Białystok nad Wisłą Płock w równolegle toczonym spotkaniu). W ostatnich dniach pojawiły się informacje, że Lech - jak twierdzono, ze względów bezpieczeństwa - nie chce, by legioniści fetowali mistrzostwo przed kibicami Kolejorza. Z tego powodu Legia zaproponowała też przeniesienie meczu do Warszawy.Ekstraklasa swoim wtorkowym oświadczeniem (publikujemy je poniżej) ucięła spekulacje.Oświadczenie Ekstraklasy S.A.:W dniu 15 maja odbyły się rozmowy z udziałem przedstawicieli Lecha Poznań, Legii Warszawa, Jagiellonii Białystok oraz Ekstraklasy S.A. Po wysłuchaniu argumentów Klubów podjęto decyzję, że w sytuacji, gdyby mistrzem Polski została Legia Warszawa, ceremonia wręczenia trofeum i złotych medali nie odbędzie się w Poznaniu, lecz zostanie przeprowadzona zaraz do Warszawy. Szczegóły ewentualnej ceremonii zostaną podane przez Legię w porozumieniu z Ekstraklasą S.A.Jednocześnie klub Lech Poznań zobowiązał się do podjęcia wszelkich niezbędnych działań, mających na celu zapewnienie zawodnikom, sztabowi trenerskiemu oraz kibicom maksymalnie szybkiego opuszczenia stadionu. Dzięki temu przedstawiciele Legii mogliby jak najszybciej dotrzeć do Warszawy, by tam móc uczestniczyć w ceremonii.Jednocześnie Ekstraklasa S.A. informuje, że w przypadku wywalczenia tytułu mistrzowskiego przez Jagiellonię Białystok, ceremonia wręczenia trofeum dla Jagiellonii odbędzie się w Białymstoku bezpośrednio po zakończeniu zawodów.Podczas ceremonii mistrzowskiej zostaną wręczone: trofeum oraz komplet 45 medali dla zawodników, sztabu szkoleniowego oraz innych przedstawicieli Mistrza Polski.***Na oświadczenie Ekstraklasy odpowiedział już PZPN. Piłkarska centrala kompletnie nie zgadza się ze stanowiskiem władz ligi.Oświadczenie PZPN:Polski Związek Piłki Nożnej z wielkim zdziwieniem przyjął decyzję Ekstraklasy S.A. i czołowych klubów dotyczących wręczenia najważniejszych nagród na zakończenie sezonu 2017/2018. Przenoszenie tej ceremonii z miejsca, gdzie najprawdopodobniej może nastąpić najważniejsze rozstrzygnięcie ligowego sezonu, pokazuje brak szacunku dla wysiłku piłkarzy oraz koniunkturalizm władz ligowej spółki.Nie ma to nic wspólnego z duchem sportowej walki i spontanicznym uczczeniem wysiłku zawodników po najważniejszym meczu sezonu. W informacji władz Ekstraklasy S.A. podanej do publicznej wiadomości nie przedstawiono żadnych merytorycznych argumentów tak dziwnej decyzji. PZPN, jako udziałowiec spółki Ekstraklasa S.A. nie  może godzić się na podobne praktyki ligowej spółki.