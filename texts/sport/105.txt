Reprezentacja PolskiEkstraklasaMUNDIAL 2018Piłka nożnaLiga MistrzówLiga EuropejskaSiatkówkaKoszykówkaPiłka ręcznaTenisMotosportPozostałe sportyZIMASerwisy LokalneREKREACJAskontaktuj się z namiNasi PartnerzyInne serwisyW sobotę w Kaliszu MKS Lublin wygrał z Pogonią Szczecin 34:25 i zdobył Puchar Polski. W niedzielę zawodniczki Lisa pokonały Rocasę Gran Canaria 27:23 (w pierwszym meczu w Hiszpanii był remis 22:22) w rewanżowym spotkaniu finału Pucharu Challenge. I wywalczyły również to trofeum. Ale w lokalnych mediach jest o nich głośno nie tylko za sprawą wielkich sukcesów (wcześniej zapewniły już sobie mistrzostwo Polski).Odświeżacze do auta o zapachu np. cytryny, czy spray pachnący wanilią - takie prezenty, oprócz medali, otrzymały finalistki Pucharu Polski w piłce ręcznej kobiet @mkslublin https://t.co/GxGE2pxj7r- Niestety, to nie żarty - odpowiada trener Lis, gdy pytamy, jak to z zapachami było. Były kapitan reprezentacji Polski, a niedawno - za kadencji Tałanta Dujszebajewa - jej drugi trener, zdradza: dostałem trzy.- To w tej reklamówce były zapachy? - pyta Weronika Gawlik. - Nawet do niej nie zajrzałam i już nie wiem, gdzie ją mam. W każdym razie nie pachną tak mocno, żeby je wyczuć bez wyjęcia z torby - dodaje.Bramkarka i zarazem kapitan MKS-u śmieje się z sytuacji. - Zostawmy to, przecież była euforia, był dym, były puchary, medale, dyplomy i statuetki - mówi. A już na poważnie dodaje: - Nie ma co robić jakiejś wielkiej afery. Co chwilę tak w naszej dyscyplinie jest. Dwa czy trzy lata temu były dyplomy takie, jakby je dziecko z przedszkola wypisywało. W pewnym momencie człowiek już nie zwraca uwagi na takie szczegóły, tylko cieszy się swoim sukcesem i swoją pracą. Na pewno nie ja powinnam się wstydzić.Kto wstydzić się powinien? - Firma, która produkuje te zapachy jest z Kalisza i była sponsorem rozgrywek, miała swoje logotypy wokół hali oraz na plakatach. Oni dali od siebie te zapachy. Są partnerem miasta, wspierają je w zakresie sportu na wielu płaszczyznach. Ktoś, kto daje pieniądze na piłkę ręczną i inne dyscypliny sportu w Kaliszu nie zasługuje na to, żeby się z niego śmiać. Ale oczywiście jeśli się sprawę przedstawi w prześmiewczy sposób, to wszystko będzie wyglądało niefortunnie - tłumaczy Jan Korczak-Mleczko, rzecznik Związku Piłki Ręcznej w Polsce.Rzecznik zapowiada, że podczas najbliższego zebrania zarząd zdecyduje o przyznaniu nagród finansowych za Puchar Polski. Posiedzenie odbędzie się 20 maja. Nieoficjalnie wiadomo, że do podziału na finalistów żeńskich i męskich rozgrywek ma być 100 tys. złotych. Najpewniej uhonorowani zostaną tylko zwycięzcy (wśród mężczyzn wygrało Vive Kielce), którzy otrzymają po 50 tysięcy.Dlaczego ZPRP działa dopiero po fakcie? - Tak było z góry ustalone, już w ubiegłym roku zarząd dopiero po finale podjął uchwałę o przyznaniu nagród dla zdobywców Pucharu Polski. Kiedyś dawaliśmy czeki, ale kwoty takie jak 50 tys. nie rzucają na kolana - tłumaczy Korczak-Mleczko. - Choć trzeba mieć świadomość, gdzie finansowo znajduje się dyscyplina i w ogóle polski sport - dodaje rzecznik ZPRP.JAKUB ORZECHOWSKIJAKUB ORZECHOWSKI
			
			  xzyzzy
			
			

			Oceniono 7 razy

                              7
			





                        
                          
                          
                            te zapachy im się po prostu należały.
                          
                        
                      Odpowiedz
			
			  droch
			
			

			Oceniono 2 razy

                              2
			





                        
                          
                          
                            A Partia na to: Było!
- Kiedy ja lubię tą robotę. Łysy powiedział, że załatwi mi oryginalną plakietkę dla bramkarzy.
- Oryginalną plakietkę? To rewelacja! Widzę, że znasz bardzo wpływowych ludzi. A może załatwi ci używaną oponę do stara? Albo choinkę... o zapachu kokosowym do malucha?
                          
                        
                      Odpowiedz
			
			  szpulazwanyszpula
			
			

			Oceniono 2 razy

                              2
			





                        
                          
                          
                            Warunki na zgrupowaniach miałyśmy bardzo dobre! Wszystko to zasługa naszego prezesa i nie jest prawdą, że dach przeciekał, szczególnie, że prawie nie padało
                          
                        
                      Odpowiedz
			
			  uzbadazbesta
			
			



                              0
			





                        
                          
                          
                            Dlaczego działa po fakcie? Bo rok temu też byli spóźnieni!
                          
                        
                      Odpowiedz
			
			  wm1963
			
			



                              0
			





                        
                          
                          
                            Piłkarze ręczni Vive Kielce - zdobywcy Pucharu Polski dostali to samo.
                          
                        
                      Odpowiedz
			
			  mortus444
			
			

			Oceniono 2 razy

                              0
			





                        
                          
                          
                            jak kontener to można wziąc i opchnąc na allegro frajerom po rozcieńczeniu
                          
                        
                      
Pokaż odpowiedzi (1)Odpowiedz
			
			  sselrats
			
			

			Oceniono 1 raz

                              -1
			





                        
                          
                          
                            Do reklamówki nawet nie zajrzałam i już nie wiem, gdzie ją mam. Dobrze, ze nie dostalam mercedesa by juz by sie gdzies zgubil.
                          
                        
                      Odpowiedz
			
			  kirdan1
			
			

			Oceniono 2 razy

                              -2
			





                        
                          
                          
                            Nie rozumiem o co afera.
                          
                        
                      Odpowiedz
			
			  sselrats
			
			

			Oceniono 5 razy

                              -3
			





                        
                          
                          
                            To i tak duzo.
                          
                        
                      OdpowiedzAby ocenić zaloguj się lub zarejestrujX