Świetny dzień polskich zawodników podczas mistrzostw Europy w kajakarstwie! Nasze kajakarki i kajakarze w niedzielę zdobyli pięć medali (złoto, srebro, jak i trzy brązy). Najpierw Anna Puławska zdobyła brązowy medal w konkurencji K1 na 500 m, a popołudniu Marta Walczykiewicz wywalczyła złoty medal w konkurencji K1 na 200 m.  Srebrny medal ma na koncie Dorota Borowska. Nie próżnowali też panowie. Arsen Śliwiński i Michał Łubniewski zdobyli brązowy medal.Anna Puławska uzyskała czas 1.50,518, lepszy o zaledwie jedną dziesiątą sekundy od czwartej na mecie Serbki Milicy Starovic. Kozak triumfowała wynikiem 1.47,742, zaś Chudzenka miała rezultat 1.48,762.Z kolei Walczykiewicz  w niedzielę w Belgradzie powtórzyła sukces sprzed pięciu lat z Portugalii. Uzyskała czas 39,697 i wyprzedziła Węgierkę Danutę Kozak 40,023 oraz Dunkę Emmę Joergensen 40,199.Radość dała też Polakom Dorota Borowska, która z czasem 46,222 zdobyła srebrny medal mistrzostw Europy w kajakarstwie w konkurencji C1 na 200 m. Przegrała tylko z Rosjanką Olesją Romasenko - 45,726.To nie był koniec! Kilkanaście minut po Borowskiej, Dominika Włodarczyk i Katarzyna Kołodziejczyk zdobyły brązowy medal w konkurencji K2 na 200 m. Na torze w Belgradzie zwyciężyły Portugalki Teresa Portela i Joana Vasconcelos, przed Rosjankami Natalią Podolską i Wierą Sobietową.Następnie dobre wieści przyszły z rywalizacji panów. Arsen Śliwiński i Michał Łubniewski zdobyli brązowy medal  w konkurencji C2 na 200 m. Polscy kanadyjkarze przegrali z Rosjanami Aleksandrem Kowalenką i Iwanem Sztylem oraz Białorusinami Hlebem Saładuchą i Dzianisem Machłajem.Przypomnijmy, że w sobotę Justyna Iskrzycka i Paulina Paszek zdobyły zdobyły złoty medal w konkurencji K2 na 1000 m. Brąz w C4 na 500 m wywalczyli zaś Wiktor Głazunow, Michał Łubniewski, Arsen Śliwiński i Marcin Grzybowski.(nm)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.