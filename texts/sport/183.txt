


Wiadomości z regionu





Wydarzenia








Redakcja
 

06 czerwca 2018, 13:05





20.6k odsłon





0




– Chcemy przypomnieć o tradycjach lotniczych Świdnika, ale również Lubelszczyzny. Organizacyjnie jesteśmy już na finiszu. Można powiedzieć, że zapinamy właśnie wszystko na ostatni guzik – mówi Waldemar Jakson, burmistrz Świdnika.Świdnik Air Festival będzie miał formę pikniku lotniczego. Podczas wydarzenia zobaczymy najlepszych pilotów akrobacyjnych i formacje. Wśród grup akrobacyjnych zobaczymy m.in. Biało-Czerwone Iskry, Zespół Akrobacyjny „Orlik”, 3AT3, 57 – my Team, Celfast Flying Team oraz słynny zespół Flying Bulls Aerobatics Team.W pokazach wezmą również udział samoloty ze świdnickiego aeroklubu, Państwowej Wyższej Szkoły Zawodowej w Chełmie i firmy Navcom. Do współorganizacji Świdnik Air Festival dołączyli także PZL-Świdnik i Port Lotniczy Lublin. Za lotniczą stronę imprezy odpowiada zespół pod wodzą Mariusza Szymli i Roberta Zawady.Oprócz pokazów akrobacyjnych, widzowie obejrzą samoloty i śmigłowce będące na wyposażeniu Wojska Polskiego, śmigłowce produkcji WSK PZL-Świdnik, maszyny powietrzne użytkowane w lotnictwie cywilnym oraz samoloty zabytkowe.Do Świdnika na festiwal przylecieć ma także Łukasz Czepiela, który jako pierwszy Polak występuje w prestiżowych wyścigach lotniczych Red Bull Air Race. Oprócz niego tutaj wystąpią także: Artur Kielak, Maria Muś, Marek Choim, Wojciech Gawroński i Janusz Gąsienica.W strefie publiczności pojawią się ekspozycje: sprzętu wojskowego i innych służb mundurowych, zabytkowych samochodów i motocykli, modeli latających RC, modeli Klubu Modelarskiego Taurus, a także prezentacje grup rekonstrukcyjnych i prac malarskich Zbigniewa Zakrzewskiego.Na najmłodszych czeka wesołe miasteczko i kącik edukacyjny, a w nim gry, zabawy, wycinanki i układanie puzzli. Nie zabraknie też części gastronomicznej.Jak zapewniają organizatorzy, Air Festival ma przyciągnąć do Świdnika blisko 30 tysięcy widzów dziennie. Dla przyjezdnych gości ma zostać przygotowanych 1 tys. płatnych miejsc parkingowych i 2 tys. bezpłatnych. Dla osób niepełnosprawnych będzie bezpłatny. Organizatorzy zapowiadają również wyznaczenie specjalnej strefy do parkowania rowerów.Organizatorzy postarali się również o bezpłatną komunikację miejską z Lublina. Specjalna linia „AIR FESTIVAL” będzie kursować co 10-20 minut. Linia będzie obsługiwana przez autobusy przegubowe. Autobus wyjedzie z ul. Lubelskiego Lipca 80 (w rejonie Areny Lublin). Natomiast końcowy przystanek będzie miała w Świdniku przy ul. Racławickiej (sąsiedztwo Domu Rzemiosła). Zobacz rozkład jazdy komunikacji miejskiej – TUTAJNa imprezę dojedziemy również pociągami. Polregio zapowiedziało uruchomienie dodatkowych kursów na odcinku Lublin – Świdnik. Koszt biletu w jedną stronę do 3,50 zł. Zobacz rozkład pociągów – TUTAJZa bilet normalny, jednodniowy zapłacimy 10 zł. Ulgowy kosztuje 5 zł i przysługuje uczniom, studentom, emerytom i rencistom, zasłużonym dla miasta, posiadającym odznaczenia Amicus Civitatis, honorowym dawcom krwi, posiadaczom kart „Rodzinka 3+” oraz „Mieszkam w Świdniku, kupuję w Świdniku”. Dzieci do 7 roku życia wejdą na wydarzenie bezpłatnie.Za wstęp nie zapłacą również osoby niepełnosprawne, kombatanci wojenni, seniorzy lotnictwa, żołnierze służby czynnej, funkcjonariusze Policji, Państwowej Straży Pożarnej, Ochotniczej Straży Pożarnej i Straży Miejskiej.Bilety można nabyć od poniedziałku do niedzieli, w godz. 14.00 – 20.00, w kasie kina Lot, a także na stronie internetowej festiwalu air-festival.swidnik.pl. W czasie festiwalu sprzedaż odbywać się będzie wyłącznie przed wejściem na teren imprezy.See moreTwój adres email nie zostanie opublikowany. Pola, których wypełnienie jest wymagane, są oznaczone symbolem * 


Current ye@r *



Leave this field empty

Lublin Zamość Świdnik Kraśnik Łęczna Lubartów Puławy Biłgoraj Krasnystaw Chełm Łuków Biała PodlaskaStrona korzysta z plików cookies, dzięki którym nasz serwis może działać lepiej. Szczegóły dotyczące przetwarzania przez nas danych osobowych znajdziesz tutaj - Polityka prywatności AkceptujeThe cookie settings on this website are set to "allow cookies" to give you the best browsing experience possible. If you continue to use this website without changing your cookie settings or you click "Accept" below then you are consenting to this.Close