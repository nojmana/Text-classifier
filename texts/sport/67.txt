Kwestia powiązań byłego zawodnika m.in. Juventusu oraz jednocześnie mistrza świata z 2006 roku nie jest nowością. Od kilku lat prokuratura i śledczy badają jak mocna była współpraca między Iaquintą a 'Ndranghetą – mafią kalabryjską. We Włoszech ma ona status najgroźniejszej, najbardziej zhermetyzowanej i najmniej zinfiltrowanej przez policję ze wszystkich organizacji przestępczych.Postępowanie w sprawie Iaquinty jest częścią wielkiego śledztwa nazywanego "Aemilia" dotyczącego właśnie działania mafii z południa w centralnym regionie Włoch.Cały proces rozpoczął się w styczniu 2015 roku, a w poprzednim tygodniu 38-letni Iaquinta składał zeznania w sądzie.Vincenzo Iaquincie grozi sześć lat więzienia, natomiast jego ojcu 19 – o takie kary wnosi specjalny departament AntiMafii w Bolonii. 38-latek jest oskarżany o bliskie kontakty ze światem przestępczym, działanie na korzyść mafii i nielegalne posiadanie broni.Ojciec piłkarza Giuseppe, który wraz z rodziną w latach 80. wyemigrował z Crotone (miasto w Kalabrii) i osiadł w Reggio Emilii ma zdecydowanie poważniejsze zarzuty. W czasie przewodu sądowego okazało się, że był on wysoko postawioną osobą w hierarchii mafii na terenie regionu Emilia-Romania.