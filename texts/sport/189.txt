W kwalifikacjach najszybszy był Vettel, który tym samym stał się największym faworytem do triumfu na torze im. Gillesa Villeneuve’a. Reprezentant stajni z Maranello pomimo zdobycia pole position nie mógł być jednak pewny triumfu, bowiem tuż za nim czaili się najgroźniejsi rywale. Wśród nich był wielokrotny triumfator tych zawodów, czyli wspomniany Hamilton, który ruszał dopiero z czwartej pozycji.Start wyścigu okazał się jednak popisem Niemca, który bez problemu zachował pozycję lidera. Znacznie ciekawiej było za to w walce o drugie miejsce, gdzie Bottas stoczył bardzo zacięty bój z Verstappenem, który zdołał obrócić na swoją korzyść. Swoją lokatę stracił za to Kimi Raikkonen (Ferrari), który spadł za Daniela Ricciardo (Red Bull).Interesująco było także w dalszej części stawki, gdzie fatalny błąd popełnił Lance Stroll (Williams). Kanadyjczyk stracił panowanie nad swoim bolidem i z ogromnym impetem zepchnął na bandę samochód Brendona Hartleya (Toro Rosso). Dla obu zawodników cała sytuacja oznaczała koniec rywalizacji. Dodatkowo na torze pojawił się safety car.Samochód bezpieczeństwa opuścił trasę na czwartym okrążeniu, co wykorzystał Vettel, który spokojnie utrzymał pierwsze miejsce. Mniej spokoju było natomiast w walce pomiędzy Carlosem Sainzem (Renault) i Sergio Perezem (Force India). Obaj zawodnicy zaliczyli kontakt, który zakończył się chwilowym wypadnięciem „Checo” poza tor. W komunikatach radiowych obaj kierowcy wzajemnie obwiniali się za całe zdarzenie.Krótko po tym problemy z mocą zgłosił Lewis Hamilton. Brytyjczyk cały czas znajdował się jednak na czwartej pozycji, choć jego strata do Vettela po dziesięciu kółkach wynosiła już siedem sekund. W międzyczasie o siódme miejsce walczyli Esteban Ocon (Force India) i Nico Huelkenberg (Renault). Niemiec prezentujący lepsze tempo nie mógł poradzić sobie z Francuzem, którego przegonił dopiero wtedy, gdy ten zdecydował się na wymianę ogumienia.Na kolejnych okrążeniach do Hamiltona bardzo mocno zaczął zbliżać się Ricciardo. 32-latek zdecydował się na wizytę w pit lane, ale przy wyjeździe z alei serwisowej popełnił poważny błąd, tracąc kilka cennych sekund. Całą sytuację wykorzystał Australijczyk, który postanowił zmienić opony chwilę później i po powrocie na tor znalazł się przed kierowcą Mercedesa.Przez kolejne minuty na torze im. Gillesa Villeneuve’a sytuacja znacząco się uspokoiła, a realizator skupiał się na duecie kierowców Renault, którzy jechali blisko siebie i w każdej chwili mogli rozpocząć batalię o siódmą pozycję. Jednocześnie kolejne rekordy jednego okrążenia bił liderujący Vettel.Na 33. kółku do alei serwisowej zawitał Raikkonen, który wyjechał na tor za Hamiltonem. Cztery okrążenia później na pit stop zdecydował się Bottas, a krótko po tym taki sam ruch wykonał Vettel. Obaj zawodnicy zaliczyli udane postoje i bez problemów utrzymali swoje lokaty, powracając na tor na dwóch pierwszych pozycjach. Różnica pomiędzy Niemcem i Finem wynosiła w tym momencie nieco ponad pięć i pół sekundy.Po 42. okrążeniach z wyścigu musiał wycofać się Fernando Alonso (McLaren), dla którego był to 300. występ w Formule 1. Dwukrotnego mistrza świata dopadły problemy techniczne związane z układem wydechowym. Pech utytułowanego Hiszpana nie miał jednak wpływu na wydarzenia w czołówce, gdzie nadal nie dochodziło do żadnych zmian.Na niespełna dwadzieścia kółek przed końcem wyścigu pojawiły się wreszcie emocje, kiedy to coraz szybciej do jadącego na czwartej pozycji Ricciardo zaczął zbliżać się Hamilton. Straty zaczął odrabiać też Bottas, który znalazł się za Vettelem na odległość trzech sekund, ale przy dublowania Sainza popełnił błąd, przejechał po trawie i znów spadł daleko za lidera.Ostatecznie finałowe okrążenia nie przyniosły jednak żadnych przetasowań w czołowej szóstce. Tym samym wyścig o GP Kanady pewnie wygrał Sebastian Vettel, który awansował na pozycję lidera klasyfikacji generalnej i odniósł swoje 50. zwycięstwo w karierze kierowcy Formuły 1. Za Niemcem finiszowali Valtteri Bottas i Max Verstappen, a poza podium znaleźli się Daniel Ricciardo, Lewis Hamilton oraz Kimi Raikkonen.W punktach sklasyfikowani zostali również Nico Huelkenberg, Carlos Sainz, Esteban Ocon i co zaskakujące, Charles Leclerc z Saubera. Poza dziesiątką linię mety minęli Pierre Gasly (Toro Rosso), Romain Grosjean, Kevin Magnussen (obaj Haas), Sergio Perez (Force India), Marcus Ericsson (Sauber), Stoffel Vandoorne (McLaren) i Siergiej Sirotkin (Williams).Kolejna odsłona obecnie trwającego sezonu zaplanowana jest we Francji. Przypomnijmy, że kraj ten powróci do królowej sportów motorowych po raz pierwszy od 2008 roku. Tegoroczna runda odbywać się będzie jednak na torze Paul Ricard, który po raz ostatni gościł najbardziej prestiżową serię wyścigową globu ponad 28. lat temu, kiedy to triumfował słynny Alain Prost.Końcowa klasyfikacja GP Kanady:1. Sebastian Vettel (Ferrari) 1:28.31,377 (25 pkt)2. Valtteri Bottas (Mercedes) + 7,376 (18 pkt)3. Max Verstappen (Red Bull TAG-Heuer) + 8,360 (15 pkt)4. Daniel Ricciardo (Red Bull TAG-Heuer) + 20,892 (12 pkt)5. Lewis Hamilton (Mercedes) + 21,559 (10 pkt)6. Kimi Raikkonen (Ferrari) + 27,184 (8 pkt)7. Nico Huelkenberg (Renault) + 1 okrążenie (6 pkt)8. Carlos Sainz (Renault) + 1 okrążenie (4 pkt)9. Esteban Ocon (Force India Mercedes) + 1 okrążenie (2 pkt)10. Charles Leclerc (Sauber Ferrari) + 1 okrążenie (1 pkt)11. Pierre Gasly (Toro Rosso Honda) + 1 okrążenie12. Romain Grosjean (Haas Ferrari) + 1 okrążenie13. Sergio Perez (Force India Mercedes) + 1 okrążenie14. Kevin Magnussen (Haas Ferrari) + 1 okrążenie15. Marcus Ericsson (Sauber Ferrari) + 2 okrążenia16. Stoffel Vandoorne (McLaren Renault) + 2 okrążenia17. Siergiej Sirotkin (Williams Mercedes) + 2 okrążenia18. Fernando Alonso (McLaren Renault) niesklasyfikowany19. Lance Stroll (Williams Mercedes) niesklasyfikowany20. Brendon Hartley (Toro Rosso Honda) niesklasyfikowany