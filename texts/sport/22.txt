Koniec klubowych rozgrywek w Niemczech kończył się meczem Bayern Monachium kontra Eintracht Frankfurt. Oczywiście piłkarze Juppa Heynckesa wystąpili w roli faworyta. Puchar Niemiec to niewątpliwie gratka nie tylko dla niemieckich fanów, ale także Polaków. W końcu w roli głównej jest nie kto inny, jak Robert Lewandowski. Sprawdź czy udało im się zdobyć krajowy dublet zwycięstw.Przypomnijmy, że Lewandowski i spółka świętowali oficjalnie, tydzień temu zwycięstwo w Bundeslidze. Nie dziwi więc fakt, że wystąpili w roli faworyta spotkania. Atmosferę w około podsycał fakt, że obecny trener Eintrachtu, Niko Kovac, po zakończeniu rozgrywek obejmie Bayern. Lewy i spółka od jakiegoś czasu nie prezentują się rewelacyjnie. Mówiło się nawet jakoby Lewandowski miał grać słabiej, bo chce przejść do Realu Madryt. Te spekulacje jednak zostały ucięte. Wiadomo, że Robert nie trafi do hiszpańskiego klubu w najbliższym czasie.Do przerwy mecz nie układał się pomyślnie dla piłkarzy z Monachium. Choć Lewandowski miał swoje okazje, bo już w 9. Minucie spotkania oddał strzał, który poleciał poza poprzeczkę, to pierwszego w 12. Minucie zdobyli gracze Eintrachtu. Goście po bramce Rebicia objęli prowadzenie, którego do końca pierwszej połowy już nie oddali. Pierwsza połowa mimo kilku ładnych akcji Lewego czy Muellera zdecydowanie nie zadowoliła kibiców zgromadzonych na stadionie. Bayern Monachium dominował, ale niestety bezskutecznie. Duży plus dla obrony Eintrachtu, która skutecznie broniła się przed atakiem.Druga połowa finału Pucharu Niemiec wyglądała podobnie do pierwszej. Bayern ewidentnie dominował. Co wreszcie przerodziło się w bramkę. Po świetnym podaniu Kimmicha, który wpadł w pole karne i z końcowej linii boiska podał do Lewego, Polak tym razem nie zmarnował okazji. Gol w 53. Minucie przyniósł szansę na wygranie meczu. Naciski graczy z Monachium trwały. Jednak obrona Frankfurtu nie ustępowała, ale też akcje Lewego i spółki nie były koncertowe. To zaprocentowało na korzyść gości. Na osiem minut przed końcem spotkania ponownie objęli prowadzenie. Autorem bramki ponownie Rebić. Co prawda sytuacja nie była jasna i sędzia skorzystał z analizy w VARze to gola uznał. Piłkarze Bayernu do końca dzielnie walczyli, ale straty nie udało im się odrobić. Co więcej w doliczonym czasie gry został rozbity przez Mijata Gaćinovicia, który wykorzystał rzut rożny.Zwycięstwo w finale Pucharu Niemiec i wynik 1:3 dla Frankfurtu to zaskoczenie, choć ostatnie mecze pokazywały, że Bayern nie prezentuje najwyższej formy. Bayern padł na kolana. Eintracht po raz pierwszy od 1988 zdobył pierwsze ważne trofeum. Pytanie o dyspozycje Lewandowskiego przed Mundialem pozostaje więc pod znakiem zapytania.