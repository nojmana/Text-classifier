Justyna Iskrzycka i Paulina Paszek zdobyły w sobotę złoty medal w konkurencji K2 na 1000 m mistrzostw Europy w kajakarstwie w Belgradzie. Brąz w C4 na 500 m wywalczyli zaś Wiktor Głazunow, Michał Łubniewski, Arsen Śliwiński i Marcin Grzybowski.20-letnie Polki, które długo płynęły na drugim miejscu, uzyskały wynik 3.31,645 i wyprzedziły o 0,270 Niemki Sarah Bruessler i Melanie Gebhardt oraz o 4,626 Węgierki Noemi Pupp i Tamarę Csipes.W sierpniu ubiegłego roku w czeskich Racicach Iskrzycka i Paszek zdobyły brąz mistrzostw świata.Z kolei Głazunow, Łubniewski, Śliwiński i Grzybowski, sięgnęli w serbskiej stolicy po brąz z czasem 1.31,008. Zwyciężyli Rosjanie (1.29,155), przed Ukraińcami (1.30,941).W sobotę Polacy startowali jeszcze w siedmiu finałach, ale nikt więcej nawet nie zbliżył się do podium. Na piątych lokatach sklasyfikowani zostali kanadyjkarze Mateusz Kamiński i Vincent Słomiński w C2 na 1000 m (3.28,500) oraz osada: Dominika Włodarczyk, Karolina Naja, Anna Puławska i Katarzyna Kołodziejczyk w K4 na 500 m (1.30,953).W tych wyścigach triumfowali, odpowiednio, Niemcy Yul Oeltze i Peter Kretschmer (3.25,041) oraz Węgierki Anna Karasz, Erika Medveczky, Danuta Kozak, Dora Bodonyi (1.28,933).Szóste miejsce zajął Piotr Kuleta (3.54,989) w C1, a zwyciężył Czech Martin Fuksa (3.46,723).Na siódmych pozycjach uplasowali się: Karolina Markiewicz (K1 1000), Martin Brzeziński, Mariusz Kujawski, Jakub Michalski i Sławomir Witczak (K4 1000), a na ósmych: Dorota Kozakiewicz (C1 500) oraz Bartosz Stabno i Rafał Rosolski (K2 1000).(j.)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.