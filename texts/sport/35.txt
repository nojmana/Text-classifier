O tym, że Maradona ma pojawić się w białoruskim klubie, mówiono od kilku dni. We wtorek ta wiadomość została potwierdzona. Legenda argentyńskiego futbolu została prezesem Dynamo Brześć. 57-latek będzie w nim tez pełnić funkcję trenera. Nowiną ze swoimi fanami Maradona podzielił się za pomocą mediów społecznościowych. - Podpisałem umowę i jestem prezesem klubu Dynamo Brześć. Dziękuje za zaufanie oraz za to, że o mnie pomyślano. Kolejne sukcesy osiągniemy wspólnie - napisał Maradona pod fotografią zamieszczoną na Instagramie. Widać na niej, jak były piłkarz podpisuje kontrakt.Maradona przez kilka ostatnich lat pracował w Zjednoczonych Emiratach Arabskich. Prowadził tam zespoły Al-Wasl oraz Al-Fujarah. Z tą drugą miał awansować najwyższej klasy rozgrywkowej w kraju. Celu nie udało się zrealizować, więc Argentyńczyk musiał pożegnać się z klubem. Teraz czeka go nowe wyzwanie. Dynamo Brześć obecnie znajduje się na ósmym miejscu w tabeli.