Inną sprawą są kontrakty klubów z piłkarzami i zapisy w nich. Dziennikarze niemieckiego „Der Spiegel” i autorzy książki „Football Lekas” ujawnili kolejne szczegóły umów znanych zawodników. Tym razem wzięli pod lupę kontrakty Mohameda Salaha, Pierre-Emericka Aubameyanga, Henrikha Mkhitaryana, Alexisa Sancheza, Alvaro Moraty, Romelu Lukaku i Virgila Van Dijka. Mohamed Salah może w niedzielę oficjalnie zostać królem strzelców Premier League. Egipcjanin strzelił do tej pory 31 goli i o trzy trafienia wyprzedza Harry’ego Kane’a. Dzięki swojej formie strzeleckiej Salah zarobi spore pieniądze. Piłkarz Liverpoolu dostanie dodatkowe 2,5 miliona funtów bonusu, za to przekroczył liczbę 35 zdobytych w sezonie bramek i asyst (we wszystkich rozgrywkach ma już 42 gole i 15 asyst). Ciekawe zapisy znajdują się także w kontrakcie innego piłkarza Liverpoolu – Virgila Van Dijka. Przejście Holendra z Southampton było jednym z głośniejszych transferów w zimowym oknie. Klub z Anfield wydał na tego obrońcę aż 70 milionów funtów. Van Dijk zarabia tygodniowo 124 tysiące funtów, za sam podpis pod umową z The Reds dostał 6 milionów, a koleje 5 otrzyma jako bonus lojalnościowy. To nie koniec premii Holendra. Jeśli rozegra dla Liverpoolu 150 meczów, a klub będzie plasował się w TOP4 Premier League, wówczas dostanie kolejne 4 miliony funtów. Zespół z Anfield płaci mu też za każdą bramkę i asystę – po 20 tysięcy funtów. Van Dijkowi opłaca się też skutecznie bronić, bo za 22 czyste konta w sezonie może otrzymać 750 tysięcy funtów. Jego kontrakt z The Reds to prawdziwe finansowe elodardo.W Arsenalu też nie oszczędzają na kontraktach. Mimo, że Arsene Wenger słynął z zaciskania pasa i nie wydawania milionów na sprowadzanie piłkarzy, to w ostatnich latach musiał porzucić swoje zasady. Zimą na The Emirates ściągnięto Pierre-Emericka Aubameynaga. Gabończyk trafił tam z Borussii Dortmund za ponad 57 milionów funtów i za tydzień otrzymuje prawie 200 tysięcy funtów. Bonus lojalnościowy byłego piłkarza AC Milan wynosi 15 milionów 150 tysięcy funtów. Ta suma zostanie wypłacona mu w czterech latach, o ile wciąż będzie piłkarzem Kanonierów. Każdy wygrany mecz Arenalu, który w pierwszym składzie rozpoczyna Aubameyang, kosztuje klub 50 tysięcy funtów (w tym sezonie było ich do tej pory 5). Wiadomo, że w obecnych rozgrywkach napastnik nie zdobędzie bonusu za przekroczenie liczby 25 goli i asyst. Z jego kontraktu wynika, że dostałby za to 300 tysięcy funtów. Słono opłacany jest także inny zimowy nabytek Arsenalu – Henrikh Mhitaryan. Ormianin zarabia 144 tysiące funtów tygodniowo. Gdy jego umowa zostanie przedłużona, to czeka go podwyżka do 240 tysięcy. Bonus lojalnościowy jest nawet wyższy niż w kontrakcie Aubameynaga. W umowie Mkhitaryana wynosi on aż 8 mln 650 tysięcy funtów.Z raportu niemieckich dziennikarzy wynika, że Alexis Sanchez dostaje aż 75 tysięcy funtów za każdy mecz w pierwszym składzie Manchesteru United. Jeśli Czerwone Diabły wygrają Ligę Mistrzów, to na jego konto wpłynie milion funtów, jeśli wygrają Premier League, wówczas Chilijczyk dostanie dodatkowe 500 tysięcy. W jego kontrakcie jest też bonus za 40 goli i asyst w sezonie i wynosi on 2 miliony funtów. Warto dodać, że co tydzień z tytułu podstawowego kontraktu Sanchez dostaje 391 tysięcy funtów (prawie 2 miliony złotych). Za Romelu Lukaku Manchester United zapłacił Evertonowi 75 milionów funtów. Kolejne 5 może trafić do The Toffees jeśli Belg przedłuży kontrakt przed 2022 rokiem, lub odejdzie z Old Trafford. Strzeleckie umiejętności też zostały wycenione. Jeśli w każdym z czterech sezonów w United Lukaku zdobędzie co najmniej 23 bramki, wówczas na na kontro Evertonu trafi 10 milionów funtów. 4,5 miliona funtów otrzyma sam zawodnik, jeśli w sumie zdobędzie 50 bramek i asyst w sezonie (obecnie ma ich 35). Premia lojalnościowa wynosi 2,4 miliona, a za prawa wizerunkowe Belg otrzyma zaledwie 1,96 miliona funtów. Prawie milion funtów (830 tysięcy) otrzyma Alvaro Morata za grę w pierwszym składzie Chelsea w przynajmniej połowie meczów w sezonie. Hiszpan co tydzień inkasuje 191 tysięcy funtów. Jeśli były piłkarz Realu Madryt strzeli 25 goli otrzyma 880 tysięcy bonusu (obecnie strzelił 15). Na zarobki nie narzeka tez jego agent. Dostał on aż 5 mln 300 tys. funtów za podpis Moraty pod umową z Chelsea. Pieniądze w piłce nożnej już dawno wyszły poza granicę zdrowego rozsądku. Trend niestety postępuje i nie nie wskazuje, że się zatrzyma. Absurdalnie wysokie bonusy, które dostają gwiazdy Premier League tylko to potwierdzają. 