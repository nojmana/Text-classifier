Jak podaje standard.co.uk, Pellegrini z żoną i przyjaciółmi w sobotni wieczór zostali napadnięci w pobliżu centrum handlowego o nazwie Casa Costanera, w eleganckiej dzielnicy chilijskiej stolicy, Santiago, zwanej Vitacura. Napastnicy grozili bronią, po czym zabrali torebkę żony szkoleniowca i uciekli, gdyż zauważyli, że w ich kierunku zbliżała się policja...Złodzieje uciekali skradzionym dwa tygodnie wcześniej Porsche Cayenne, które później zostało znalezione przez policję na przedmieściach Santiago, podobnie, jak torebka żony Manuela Pellegriniego. Na szczęście w "starciu" z napastnikami, których ostatecznie udało się złapać, nikt nie ucierpiał.