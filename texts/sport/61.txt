Mecze z Kanadą to dla polskich siatkarzy generalna i tak naprawdę jedyna próba przed nowopowstałą Ligą Narodów. W pierwszym spotkaniu w Katowicach Biało-Czerwoni ulegli reprezentantom Klonowego Liścia 1:3. W drugiej, już nieoficjalnej potyczce bez publiczności padł remis 1:1. W trzeciej, przy zapełnionym opolskim Okrąglaku udało się wygrać 3:2, choć Polska zaprezentowała dwa składy i... dwie twarze.Początek pierwszego seta był wyrównany. Z dobrej strony w ataku potrafił się pokazać Bartłomiej Bednorz, ale nie przekładało się to na grę polskiego zespołu. Cały czas toczyła się rywalizacja punkt za punkt. Pierwsi wyraźniejsze prowadzenie 11:9 objęli Kanadyjczycy. Polski zespół był w stanie wyrównać, ale nic więcej. Dominowały zepsute zagrywki, które denerwowały Vitala Heynena. Przy wyniku 14:16 pierwszy raz wziął czas i... ostro obsztorcował Grzegorza Łomacza, którego zabrał na indywidualną rozmowę. Wkrótce potem strata Polaków wzrosła do trzech oczek. Polacy jednak nadal nie byli w stanie zdobyć punktu z własnego serwisu. Z reguły takie próby kończyły się zagraniem w aut lub w siatkę. Zmieniło się to dopiero, gdy na zagrywce pojawił się Bartosz Kwolek, który uderzył bardzo mocno. Kanada jednak wygrała pierwszego seta 25:22.Kolejny set, w swojej początkowej fazie był odbiciem pierwszej partii. Wynik oscylował wokół remisu. Heynen konsekwentnie stawiał na Kwolka, który jednak grał ze zmiennym szczęściem. Polski nie był w stanie poderwać do boju doświadczony, tym razem krótko ostrzyżony Bartosz Kurek. Dla rywali atakował jakby zbyt czytelnie i jego akcje zatrzymywały się na bloku. Polski zespół nie grał źle, ale nie był w stanie odskoczyć rywalom. Gra na przewagi skończyła się zwycięstwem gości 29:27.W trzeciej partii Heynen nieco zmienił ustawienie. Na boisku pojawili się między innymi Fabian Drzyzga, Paweł Zatorski, Dawid Konarski i Michał Kubiak. Odmieniony skład był oznaką nowej jakości w polskim zespole. Stosunkowo szybko na tablicy wyników było 8:5 i szkoleniowiec goście Stephane Antiga musiał brać czas. Dalsza gra to popis Biało-Czerwonych i podwyższanie prowadzenia, na przykład do 14:6. Nareszcie były też asy serwisowe jak ten Michała Kubiaka. Szybko dwa czasy wykorzystał Antiga. To nic nie dało. Polacy grali fenomenalnie i prowadzili 19:10. Tak grający Biało-Czerwoni utrzymali prowadzenie i zwyciężyli seta 25:17.W czwartym secie polska drużyna prezentowała taką samą twarz jak w poprzedniej partii i dość szybko wyszła na dwa punkty prowadzenia. Antiga wyglądał jakby nie mógł uwierzyć w to, co widzi, kiedy Drzyzga zagrał asa serwisowego. Szalał Artur Szalpuk, którego Heynen dookoptował do bardziej doświadczonych kolegów. Było 14:8, a losy seta pod kontrolą Biało-Czerwonych. Później przewaga nieco zmalała, ale Polacy grali konsekwentnie.Niezbędny rozegrania okazał się tie-break. Tu już nie było tak łatwo. Szybko zrobił się remis 3:3. Później gra się nie zmieniała. Dalej rywalizacja toczyła się punkt za punkt. Na pierwsze dwupunktowe prowadzenie Polacy wyszli przy stanie 9:7. W ten sposób grając, zwyciężyli 15:9, a całe spotkanie 3:2.Polska - Kanada 3:2 (22:25, 27:29, 25:17, 25:18, 15:9)