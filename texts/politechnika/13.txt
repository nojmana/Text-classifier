Na portalu dziennikwschodni.pl ukazał się artykuł o studentach Politechniki Lubelskiej budujących eko-samochody. W artykule znalazłem głównie informacje techniczne dotyczące projektowanych przez zespół studentów pojazdów. Lektura wzbudziła we mnie nadzieję, że może właśnie z tej inicjatywy powstanie – wiem, że oczekiwana przez wiele osób – nowa, polska marka samochodów. Odkąd w latach 90. przehandlowaliśmy wolność gospodarczą za w zamian za wolność polityczną (której z kolei powoli też pozbywamy się) szanse na polski samochód są małe. W najlepszym wypadku pozwala się nam produkować auta projektowane przez wielkie koncerny, ale kiedy idzie nam zbyt dobrze nawet to jest zabierane (przeniesienie produkcji Fiata z Tych do Mediolanu oraz ostatnie wieści o możliwości przeniesienia z gliwickiej fabryce Opla produkcji Astry IV). Jak się okazuje tzw. międzynarodowy kapitał (który rzekomo nie ma ojczyzny) w czasach kryzysu łatwo odsłania swoją narodowość i w pierwszej kolejności ratuje biznesy w swoich macierzach. Dlatego tak bardzo brakuje mi polskiego samochodu. Nie chodzi tu więc tylko o sentyment, ale przede wszystkim o gospodarkę. Oczywiście po latach nieobecności na tradycyjnym rynku motoryzacyjnym wybicie się ponownie wymagałoby wielkich nakładów finansowych, których od nikogo nie oczekuję. Jednak szanse na nadrobienie zaległości przychodzą często wraz ze zmianami technologicznymi. Przypomnijmy sobie jak Polska nadrobiła zaległości w zakresie telefonizacji kraju, gdy pojawiły się komórki albo w dziedzinie bankowości, gdy zamiast czeków wprowadzono karty płatnicze. Gdy pojawia się zmiana pułapy startowe wyrównują się. Nie znalazłem w artykule na dziennikwschodni.pl odpowiedzi na te wątki, więc dotarłem do jednego ze studentów pracujących przy tym projekcie, Michała Sapielaka. Zapytałem, czy czy projekt będzie projektem wzmacniającym polską gospodarkę, czy będzie próbą tworzenia polskiej marki i czy całe przedsięwzięcie pozostanie w rękach polskiego kapitału? Konstruktor odpowiedział, że nie spodziewał się takiego pytania. Zwrócił uwagę, że budowa obu pojazdów ma przede wszystkim rozwijać ich umiejętności jako inżynierów.-  „Uczymy się korzystać z najnowocześniejszych materiałów i urządzeń które nie są dla nas dostępne podczas normalnych zajęć na uczelni, dodatkowo chcemy propagować ekologię ale w normalny sposób ( nie chce za bardzo się rozpisywać na ten temat ale przepisy wprowadzane przez Unię są delikatnie mówiąc chore, każdy kto zagłębi się w temat np norm RoHS wie dlaczego elektronika nie wytrzymuje tak długo jak kiedyś, czy normy emisji CO2 które powodują że europejski kapitał przenoszony jest na inne kontynenty)” – pisze Michał.Myślę sobie, że jeżeli ktoś jest na III roku studiów to postawienie na pierwszym miejscu rozwoju swoich umiejętności jest najbardziej normalnym dążeniem. Zastanawiam się czy w ciągle rosnącym aparacie urzędniczym naszego państwa są ludzie oddelegowani do tego, żeby przypadki takich inicjatyw monitorować i wspierać. Bo wsparcia niewątpliwie wymagają jeżeli mają wykroczyć poza etap fascynującej, studenckiej przygody i wejść w etap komercyjnego sukcesu (projekt studentów PL uzyskał na razie tylko wsparcie rektora). Ze współczesnych potęg motoryzacyjnych chyba tylko amerykańska powstała głównie za sprawą prywatnych przedsiębiorców (ale i oni mogliby nie osiągnąć dzisiejszej pozycji, gdyby nie wielkie zamówienia państwowe np.: w czasie II wojny światowej). Czy ktoś, kogo opłacamy z naszych podatków pilnuje, aby takie pomysły jak ten rodzący się na Politechnice Lubelskiej wspierać dla dobra polskiej gospodarki? A jeżeli nie państwo, to czy w naszym społeczeństwie istnieją sieci powiązań i odpowiedni poziom zaufania pozwalające utworzyć podmiot (spółdzielnię, spółkę akcyjną), który kapitał na rozwój takiego projektu pozyskałby od wielu drobnych inwestorów. W ten sposób budowali polską gospodarkę nasi przodkowie od Powstania Styczniowego po II RP w warunkach trudniejszych niż my mamy dziś.A jak do tematu patriotyzmu gospodarczego podchodzą sami konstruktorzy? Cytuję wypowiedź w całości:- „Czy będą to projekty wzmacniające polską gospodarkę – myślę że jest to ciekawe pytanie i zależy to przede wszystkim od sponsorów przedsięwzięcia, na to żeby pojazdy zostały wprowadzone do masowej produkcji praktycznie nie ma szans, ale pewne rozwiązania w nich zastosowane jak najbardziej. Prowadzimy rozmowy z kilkoma firmami, w większości lokalnymi, abyśmy współpracowali przy projekcie. Co z tego wyjdzie będę mógł napisać dopiero za jakiś czas” (M.S.).Na razie konstruktorzy skupiają się na propagowaniu projektu, którego elementem byłby start w międzynarodowym konkursie shell eco maraton, na którym mogliby promować zarówno sponsorów jak i samo rozwiązanie. Wszystko jest na dobrej drodze, ponieważ pomyślnie przeszli już dwa etapy rekrutacji.Comments are closed.