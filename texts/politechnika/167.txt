E-rolnictwo, chemia jądrowa, marketing internetowy. W roku akademickim 2011/2012 warszawskie uczelnie przygotowały kilkanaście nowych kierunków.UNIWERSYTET WARSZAWSKI Nowością na Uniwersytecie Warszawskim są tzw. triady, przygotowane przez uczelnię na podstawie porozumień między poszczególnymi wydziałami. To oferta dla niezdecydowanych humanistów. – W tym roku triad jest dziewięć. Kandydaci na studia licencjackie rejestrują się równocześnie na trzech kierunkach wyznaczonych w danej triadzie. Przez rok studiuje się wszystko po trochu, np. pedagogikę, socjologię i filozofię. Po pierwszym roku student musi określić, który konkretnie kierunek będzie studiował – tłumaczy Anna Korzekwa, rzeczniczka UW.Uniwersytet przygotował osiem triad, są to pedagogika, socjologia, filozofia (1); filologia polska, filologia klasyczna, wiedza o kulturze (2); filologia polska, wiedza o kulturze, bałtystyka (3); filologia polska, wiedza o kulturze, slawistyka (4); filologia polska, slawistyka, bałtystyka (5); filologia nowogrecka, historia, socjologia w zakresie stosowanych nauk społecznych (5); filologia nowogrecka, cywilizacja śródziemnomorska, historia (6); filologia klasyczna, historia sztuki, historia (7); filologie – nauczanie języka angielskiego, nauczanie języka francuskiego, nauczanie języka niemieckiego (8).Czy warto studiować? - CZYTAJ RAPORT SPECJALNYTo nie wszystkie nowości przygotowane przez UW. W Instytucie Stosunków Międzynarodowych uruchomiony został kierunek stosunki międzynarodowe w języku angielskim (studia I stopnia), a w Ośrodku Studiów Amerykańskich – kulturoznawstwo USA (studia I stopnia). Instytut Badań Interdyscyplinarnych Artes Liberales zaprasza zaś studentów na nowy kierunek (I i II stopień) – tożsamość kulturowa krajów Europy Środkowo-Wschodniej.Uczelnia uruchomiła też na Wydziale Chemii stacjonarne studia I stopnia – energetyka i chemia jądrowa. – To przyszłościowy kierunek, bo w ciągu kilkunastu lat ma ruszyć w Polsce pierwsza elektrownia jądrowa. A specjalistów od najnowocześniejszych technologii jest u nas jak na lekarstwo – zapewnia Anna Korzekwa.Na Wydziale Biologii nowością są studia II stopnia z biotechnologii i biotechnologii medycznej. Na studentów czeka również kierunek zarządzanie środowiskiem (studia II stopnia w języku angielskim).POLITECHNIKA WARSZAWSKA Nowością są międzykierunkowe (i międzywydziałowe) studia II stopnia: inżynieria zrównoważonego rozwoju w budownictwie. Przygotowują one specjalistów potrafiących projektować i prowadzić inwestycje w zgodzie ze środowiskiem naturalnym.SZKOŁA GŁÓWNA GOSPODARSTWA WIEJSKIEGO Uczelnia ma nową ofertę dla chcących zdobyć tytuł magistra rolnictwa: zaoczne studia magisterskie prowadzone w trybie e-learningowym. Na e-rolnictwie w specjalności agronomia i agrobiznes będzie się kształcić 45 osób. Studia te przygotowują do samodzielnego prowadzenia nowoczesnego gospodarstwa rolnego, ale również dają dobrą pozycję do ubiegania się o pracę w instytucjach obsługujących rolnictwo.SZKOŁA GŁÓWNA HANDLOWA Szkoła uruchamia nowe studia anglojęzyczne I stopnia na kierunku zarządzanie w dwóch specjalnościach: przedsiębiorczość oraz zarządzanie projektami. Dwie pierwsze edycje studiów (uruchamiane w najbliższym i kolejnym roku akademickim) zostaną sfinansowane z pieniędzy unijnych. Na kandydatów w tym roku czekało 75 miejsc. – To studia ekonomiczne, a ich anglojęzyczna wersja ma pomóc w zwiększeniu internacjonalizacji szkoły, czyli przyciągnąć studentów zagranicznych, i zwiększyć konkurencyjność oferty SGH na rynku – mówi Marcin Poznań, rzecznik prasowy uczelni.AKADEMIA LEONA KOŹMIŃSKIEGO – Rozbudowujemy ofertę na zarządzaniu prowadzonym w całości po angielsku, czyli na tzw. nitce angielskiej – podkreśla Ewa Barlik, rzeczniczka prasowa uczelni. Połowa studentów kroczących nitką angielską to cudzoziemcy z ponad 30 krajów. Od października zarządzanie na nitce angielskiej będzie można studiować według nowych programów międzynarodowych.ABE to z kolei propozycja dla słuchaczy studiów magisterskich. Pierwszy semestr studiują na jednej z trzech uczelni do wyboru: Audencia (Francja), Bradford (Wielka Brytania), EADA (Hiszpania). Realizują określony program, bez możliwości wybierania sobie zajęć, i otrzymują dyplom Akademii Leona Koźmińskiego kontrasygnowany przez te trzy europejskie uczelnie. Wszyscy uczestnicy tego programu dodatkowo biorą udział w tygodniowej szkole międzynarodowej w Barcelonie dla studentów wszystkich uczelni ABE.Natomiast Mannheim to program na studiach licencjackich z zarządzania.Uczestnik przez pół roku studiuje w Niemczech, a pół roku w Polsce. Nauka rozpoczyna się od półrocznej praktyki w dużych niemieckich korporacjach. Grenoble to odpowiednik Mannheim, realizowany we współpracy z Francuzami. Program jest z góry rozpisany na przedmioty obowiązkowe na obu partnerskich uczelniach.UCZELNIA ŁAZARSKIEGO Od października rusza nowa specjalizacja na studiach licencjackich na kierunku zarządzanie – marketing interaktywny. – Pozwoli ona na zdobycie praktycznej wiedzy z zakresu działania nowoczesnych mediów oraz planowania działań marketingowych online i kampanii w mediach. Program został przygotowany wspólnie ze Związkiem Pracodawców Branży Internetowej IAB Polska – podkreśla Marta Chmielewska z działu marketingu uczelni.Drugą nową specjalizacją jest rachunkowość zarządcza, przygotowująca do prestiżowego egzaminu CIMA (Certificate In Business Accounting). – Pracodawcy wiedzą, że posiadacz CIMA ma solidną wiedzę w zakresie podstaw rachunkowości zarządczej i finansowej – zapewnia Marta Chmielewska. Studia trwają trzy lata.Pozostałe dwie specjalizacje na trzyletnich studiach licencjackich – zarządzanie w gospodarce opartej na wiedzy i prowadzony w języku angielskim Tourism and Travel Management są przygotowane w oparciu o zapotrzebowania potencjalnych pracodawców.COLLEGIUM CIVITAS Na politologii od października na studentów czekają dwie specjalizacje: marketing internetowy i komunikacja polityczna. To studia licencjackie, stacjonarne i niestacjonarne dla osób zainteresowanych nowymi formami komunikacji i ich wpływem na odbiorców. Po ich ukończeniu można myśleć o pracy w komórkach PR ugrupowań politycznych czy współpracy z organizacjami pozarządowymi. Druga specjalizacja na studiach licencjackich na politologii to zarządzanie ryzykiem i bezpieczeństwem (studia wyłącznie stacjonarne). Nowością jest również specjalizacja dziennikarska na studiach I stopnia w trybie niestacjonarnym.Uczelnia dzięki dofinansowaniu z UE uruchamia też pięć specjalizacji na studiach magisterskich na kierunku politologia: Asian Studies (studia w języku angielskim), dyplomacja europejska, zarządzanie integracją międzykulturową, dziennikarstwo ekonomiczne oraz analiza bezpieczeństwa narodowego i międzynarodowego. Czesne na tych studiach będzie obniżone (dzięki unijnemu wsparciu) podobnie jak na czterech interdyscyplinarnych specjalizacjach: nowe media, nowoczesne badania polityczne, społeczne i marketingowe, zarządzanie rozwojem społeczności lokalnych (studia magisterskie) oraz dziennikarstwie internetowym, nowej specjalizacji dziennikarskiej I stopnia.Collegium Civitas będzie prowadzić również zajęcia w języku angielskim w kilku nowych specjalizacjach (m.in. Media, Diplomacy and International Negotiations, Challenges to the Contemporary World – studia licencjackie).Czytaj online najnowsze wydania „Newsweek Polska”, „Newsweek Historia” oraz wybór tekstów z wydania amerykańskiego!