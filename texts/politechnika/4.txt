Naukowcy z Politechniki Białostockiej zaprojektowali unikatową protezę nogi, dzięki której dwuletni Maciek może chodzić. Chłopiec urodził się bez lewej ręki i lewej nogi. Teraz naukowcy z Podlasia pracują nad specjalną protezą ręki dla chłopczyka.Firmy z Polski nie konstruują protez specjalnie dla małych dzieci. Te, które są na rynku, to zmniejszone wersje protez dla dorosłych. Dla małych pacjentów są za sztywne, a dzieci skarżą się na brak komfortu, kiedy ich używają. Tak też było w przypadku dwuletniego Maćka. Chłopiec nie chciał chodzić z kupioną protezą. Skonstruowanie sztucznej nogi dla Maćka było ogromnym  wyzwaniem dla zespołu inżynierów i lekarzy. Musieli opracować sposób zginania się sztucznej nogi oraz układ, który będzie przypominał kolano. Wyzwaniem było też skonstruowanie stopy.  Prace nad protezą nogi dla 2-latka trwały pół roku. Doktor Artur Bogucki, kierownik zespołu konstruktorów, podkreśla, że efekty są znakomite. Dzięki pracy naukowców z Białegostoku dziecko może się poruszać bez problemu. Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.