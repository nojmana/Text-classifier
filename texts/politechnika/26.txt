70 LAT POLITECHNIKI WROCŁAWSKIEJ. „Wrocław pierwszych miesięcy pionierskich podobny był do lasu, w którym łatwo było dostać kulą zza węgła, jak i nożem w plecy. Sypialiśmy z karabinem przy łóżku…”Oczy zwracały się na zachódWłaśnie ze Lwowa wyszły plany stworzenia ośrodka akademickiego we Wrocławiu. W czasie wojny Politechnika Lwowska stała się Lwowskim Instytutem Politechnicznym, sowiecką uczelnią, z którą w końcu 1944 roku polska profesura nie chciała już współpracować. Pozostało na niej jedynie sześciu polskich uczonych, reszta podjęła decyzję o wyjeździe. Wczesną wiosną 1945 roku rozważano przeniesienie całego ośrodka akademickiego z sowieckiego Lwowa do któregoś z polskich miast. W grę wchodziły Toruń, dokąd przyjechało wielu profesorów z Wilna, Katowice czy Gdańsk. Nikt wówczas nie myślał o Wrocławiu, gdzie wciąż toczyły się walki. W tym czasie w oswobodzonej spod okupacji niemieckiej Polsce kończono przygotowania do inauguracji pierwszego po wojnie roku akademickiego. Wrocław wpisał się w hasła powrotu do MacierzyW pierwszych latach powojennej Polski działało sześć uczelni technicznych, dwukrotnie więcej niż przed wojną. Na początku 1945 roku wznowiły działalność Politechnika Warszawska i Akademia Górnicza w Krakowie. W końcu maja ruszyła Politechnika Łódzka, Politechnika Śląska w Krakowie i Politechnika Gdańska, zbudowana na bazie poniemieckiej uczelni.Trofiejnoje Uprawljenije pakuje skrzynieTrzy dni po kapitulacji miasta do Wrocławia przyjechał jako delegat Ministerstwa Oświaty profesor Kulczyński, botanik, były rektor Uniwersytetu Jana Kazimierza we Lwowie. Stanął na czele Grupy Naukowo-Kulturalnej, gdzie wśród 26 osób był tylko jeden lwowski politechnik, chemik dr Henryk Kuczyński.Straż AkademickaPo tej interwencji w lipcu ’45 Polacy przejęli większość politechnicznych budynków. Zaraz potem pojawiło się tam dwunastu młodych ludzi, którzy usłyszeli: „Będę od was wymagał pracy 24 godziny na dobę. W zamian za to nie dostaniecie nic, prócz pomieszczenia na chwilowe zamieszkanie.” Ludzie są, potrzebujemy autWe wrześniu ’45 w „Gazecie DolnoŚląskiej” ukazał się optymistyczny wywiad z profesorem Kulczyńskim: „Politechnika Wrocławska została obsadzona przez nas w stanie nienaruszonym. Jedynie z wydziału budownictwa i z działów lotniczego i łączności Niemcy wywieźli precyzyjne aparaty poza Wrocław. Tym niemniej uczelnia wyposażona jest doskonale, a jest około cztery razy większa od Politechniki Lwowskiej. Wobec zniszczeń, jakie dotknęły politechnikę warszawską i gdańską, będzie to właściwie jedyna wielka politechnika w Polsce, zanim nie nastąpi odbudowa tamtych. (...) Potrzebujemy środków transportu i pieniędzy. Samochodów do zwiezienia majątku uniwersyteckiego i politechnicznego spoza Wrocławia i pieniędzy, aby ukończyć jak najszybciej potrzebne remonty. Dzielnych i pracowitych ludzi mamy dość. Oni to sprawili, że za trzy miesiące obie nasze uczelnie otworzą swoje podwoje łaknącej nauki młodzieży akademickiej”. Wespół w zespółW tym samym czasie, gdy ochotnicy wywozili z uczelnianych budynków materiały wybuchowe, gdy szklono okna i kryto dachy, decydenci obmyślali kształt nowego ośrodka akademickiego. Ten pierwszy wykładNa tablicy ktoś podkreślił kredą: „Pierwszy polski wykład”. Poniżej napis „Politechnika Wrocławska” i data 15.XI.1945 r. Historyczny moment utrwalony na czarno-białej fotografii stał się symbolicznym początkiem polskiej nauki w powojennym Wrocławiu i do dziś obchodzony jest jako wrocławskie Święto Nauki. Młodzi ludzie trafiali tu z różnych stron. „Zbiorowisko studenckie było nieprawdopodobnie zróżnicowane. Pamięć o przeszłości musiała być tak silna, a nieufność na tyle obecna, że nikt nie opowiadał o swoich przeżyciach z nieodległych czasów wojny”, wspomina Michał Jadczyk.„Wybór Wrocławia spowodowany był fascynacją ziemiami zachodnimi, zwanymi też ziemiami odzyskanymi. Niemały wpływ na podjęcie takiej decyzji miało Radio Wrocław, dobrze słyszalne w mojej Częstochowie. Zespół wrocławskiej rozgłośni skutecznie propagował wtedy walory Dolnego Śląska i jego stolicy”, wspomina Jan Pytel z Wydziału Elektrycznego.W pierwszym roku akademickim na Politechnice studiowało 50,9 proc. osób o pochodzeniu inteligenckim i 37,5 proc. o pochodzeniu robotniczo-chłopskim. Wielu studentów to roczniki sprzed 1914 roku i urodzeni w latach 1914-1920, a więc ci, którzy kontynuowali studia rozpoczęte przed wybuchem wojny.K jak kumbinatorPierwszej akademickiej zimy sale były lodowate. 8 stycznia 1946 roku profesor Włodzimierz Trzebiatowski zanotował: „Niniejszym komunikuję, że temperatura w audytorium chemicznym utrzymuje się w dalszym ciągu na minus 11 stopni, gdyż kaloryfery zamarzły”. W stronę niezależnościNa więziennym zdjęciu Władysław Cisek, ubrany w marynarkę, ma gładko zaczesane włosy i nieobecny wzrok. Sfotografowany z prawego profilu, en face i w portrecie trzy czwarte. Student trzeciego roku Wydziału Mechaniczno-Elektrotechnicznego i jednocześnie asystent w Katedrze Geometrii Wykreślnej, aresztowany za przynależność do wrocławskiego okręgu Zrzeszenia Wolność i Niezawisłość. Kiedy w listopadzie 1948, po prawie rocznym więzieniu, rozstrzelano go za działalność antypaństwową, Wrocław żył innymi wydarzeniami.Aneta AugustynKorzystałam także z: Politechnika Wrocławska w mojej pamięci (praca zbiorowa), M. Burak, K. Dackiewicz, P. Pregiel, Wrocławskie uczelnie techniczne 1910-2010, Z. Samsonowicz, Wspomnienia o Straży Akademickiej Politechniki we Wrocławiu oraz Z. Popławski, Politechnika Lwowska w latach 1844-1945. 