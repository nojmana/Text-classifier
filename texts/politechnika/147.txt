Nie trzeba wstawać od komputera, by zostać odkrywcą. Informatyk z Politechniki Śląskiej, nie odrywając wzroku od ekranu laptopa, odkrył dwie komety w Układzie Słonecznym. Coraz częściej przełomów w nauce dokonują amatorzy i entuzjaści nauki.
																								Michał Biesiada studiuje informatykę na Politechnice Śląskiej, ale w wolnym czasie obserwuje zdjęcia wykonane przez sondę SOHO. I tak wypatrzył. Obiekt mały, ale wrażenie duże, bo nikt przed Michałem nie zaobserwował tej właśnie komety. 
Naukowiec–amator odkrył jeszcze drugą kometę w ramach programu Sungrazing Comets. W jego ramach tysiące miłośników astronomii z całego świata analizują zdjęcia kosmosu. Niektórzy trafiają do grona odkrywców.							