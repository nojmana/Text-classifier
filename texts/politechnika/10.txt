
    autor:
                         Redakcja
                            Politechnika Poznańska|
    Studenci z Politechniki Poznańskiej do 2015 roku chcą zbudować profesjonalny wyścigowy bolid i wystartować w wyścigu Formuły 1 w Silverstone. Prace nad maszyną już się rozpoczęły, a postępy można na bieżąco śledzić w internecie.
                                                                        Zobacz galerię
                                    Drużyna Motorsport składa się z 40 osób
                                                        Zobacz galerię Bolid budują studenci z grupy Motorsport. Stworzoną przez siebie maszynę chcą następnie wykorzystać do udziału w międzynarodowych zawodach Formula Student. Drużyna Motorsport składa się z 40 osób, które tworzą osiem grup projektowych z czterech wydziałów Politechniki Poznańskiej. Wszyscy mają jeden wspólny cel – stworzenie jak najlepszego bolidu na zawody organizowane przez Międzynarodowy Instytut Inżynierów Mechaników. – Co roku startuje w nich średnio 100 zespołów z całego świata – mówi Mikołaj Zygmański, jeden z członów Motorsport. – Jeśli wszystko pójdzie zgodnie z planem, za rok, po przejściu przez fazy projektowania, budowania oraz promocji, a także po testach statycznych i dynamicznych dołączy do nich nasz bolid i będzie gotowy do startu w zawodach. Co prawda za kierownicą nie zasiądzie jeszcze Räikkönen, Hamilton ani Schumacher, ale i tak liczymy na zwycięstwo – dodaje.Projekt to dla studentów prawdziwy sprawdzian umiejętności pracy w zespole, a także wykorzystania w praktyce swojej wiedzy, bo poznańska drużyna wykonuje zadania, z jakimi muszą mierzyć się twórcy produktów gotowych do wprowadzenia na rynek. Studenci swój pomysł od początku realizują samodzielnie, zaczynając od budowy biznesplanu, kosztorysu oraz strategii marketingowej, poprzez projektowanie, konstruowanie i testach pojazdu.– Niektórym może się wydawać, że to tylko zabawa kilkudziesięciu pasjonatów, jednak tak naprawdę jest to przedsięwzięcie na ogromną skalę, z doskonałymi partnerami, dające nam możliwość wykorzystania naszej pasji oraz kreatywności przy tworzeniu niesamowitego pojazdu, który będziemy mogli z dumą pokazywać światu motoryzacji – mówi Mikołaj Zygmański. – To ogromne wyzwanie dla nas wszystkich, jednak nie mamy wątpliwości, że warto je podjąć i spełnić nasze marzenia – dodaje.Do tej pory inicjatywę studentów wsparły już takie marki jak: Volkswagen, Red Bull i Pachura Moto Center, ale lista partnerów ciągle się powiększa. Patronat nad projektem objął Rektor Politechniki Poznańskiej prof. dr hab. inż. Tomasz Łodygowski.Postępy prac zespołu można śledzić na stronie: www.facebook.com/put.motorsport.Technologia14.05.2018Apetyt gryzoni może być poważnym kłopotem dla przemysłu motoryzacyjnego.Technologia30.04.2018Samochody z tylnym napędem łatwiej wpadają w poślizg, mimo to mają wielu wiernych fanów. Dlaczego?Technologia13.04.2018Patrząc na to, co dziś testują wielkie marki możemy przewidzieć czym przyjdzie nam poruszać się w przyszłości. Więcej wygody czy więcej kontroli? Więcej...Technologia05.03.2018Czego jeszcze nie wiesz o... samochodach? Zebraliśmy pytania i znaleźliśmy odpowiedzi.