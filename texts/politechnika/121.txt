Przyklejone wpisyblog 2 lata temu
  Zapowiadany trzy miesiące temu koniec właśnie nastąpił. Pozostawiam jeszcze na jakiś czas
  możliwość zalogowania się do panelu administracyjnego i wyeksportowania wpisów.

  Powiem wam że zrobiło mi się bardzo, bardzo smutno i łza się w oku kręci, ale ta chwila musiała
  kiedyś nastąpić. [*]

  Pozdrawiam wszystkich, którzy to jeszcze czytają. Może kiedyś jak będziemy już dziadkami i
  babciami przypomni nam się, że kiedyś było coś takiego jak jogger.pl z mnóstwem wspaniałych
  ludzi! Trzymajcie się!

  Robert "Sparrow" Wróbel

  PS. Proszę o kontakt w sprawie
  przekierowania subdomen .jogger.pl na własne domeny
31 komentarzydeetah 2 lata temu
  Po wczorajszym wpisie otrzymałem kontakt od szczecińskiego lvlup.pro i dzięki ich pomocy udało mi
  się szybko postawić jogger2wordpress.pl. Dziękuję także Dandysowi za bite trzy godziny betatestów serwisu :)

  Niniejszym ogłaszam wszem i wobec, że strona https://jogger2wordpress.pl dostępna jest dla wszystkich. Aby z
  niej skorzystać, należy pobrać eksport swojego Joggera, po czym podać na jogger2wordpress.pl
  adres swojego Wordpressowego bloga (z końcówką /xmlrpc.php), login i hasło do niego (po
  zakończeniu importu można je bez problemu zmienić), a także wyeksportowany plik. Proces może
  trwać dużo czasu, więc dobrze uzbroić się w cierpliwość ;)

  Dla zainteresowanych, kod backendu i frontendu dostępne są tutaj: https://github.com/d33tah/joggerpl-tools/tree/master/wordpress-import
74 komentarzeblog 2 lata temu
  Dziś mija dokładnie 13 lat od kiedy Jogger.pl po raz pierwszy pojawił się w internecie. Wtedy
  jeszcze na znalezionym w sieci skrypcie, surowy, w klimacie wczesnego internetu. Niestety jest to
  również dzień, w którym musimy się również pożegnać.

  Jogger.pl miał swoje lepsze oraz gorsze lata. W pewnym okresie było to miejsce, w którym
  przewinęło się mnóstwo interesujących ludzi. Wymienialiśmy się pomysłami, dyskutowaliśmy na
  trudne tematy i tworzyliśmy zrębki wczesnego polskiego internetu. Niestety nic co dobre nie trwa
  wiecznie, co zauważyli już wielokrotnie ludzie, którzy przenieśli się z Joggera na inne
  platformy.

  Jak zapewne wszyscy już zauważyliście, serwis od dłuższego czasu jest w stanie umierającym. Kod
  źródłowy nie jest już w żaden sposób aktualizowany ani modyfikowany, a jakiś czas temu przestała
  również działać ReCaptcha. Niestety żaden z nas nie może już poświęcić więcej czasu i energii na
  dalszy rozwój tego serwisu. Ze względu na dużą ilość danych prywatnych i osobistych, nie jesteśmy
  również gotowi na sprzedanie serwisu lub oddanie go komuś do dalszego prowadzenia.

  Serwis zostanie ostatecznie wyłączony na początku kwietnia. Pamiętajcie, żeby wyeksportować swoje
  dane, inaczej nie będziemy odpowiadać za to, żeby pozostały dostępne.

  Dziękujemy wam za wspólne lata.
  Robert "Sparrow" Wróbel i Michał "D4rky" Matyas
211 komentarzyLogowanieNota: Musisz mieć założone i skonfigurowane konto na Jogger.pl aby użyć OpenID.Na górę