nie pamiętasz hasła?Wciąż nie znamy miejsca i dokładnego terminu rozgrywania spotkań finałowych Pucharu Challenge. Polskie ekipy zmagają się bowiem z problemami, zarówno Arena Ursynów, jak i częstochowska hala "Polonia" nie spełniają wymogów CEV.Nie wiadomo kiedy, nie wiadomo nawet gdzie rozegrany zostanie finał siatkarskiego Pucharu Challenge między warszawską Politechniką a Tytanem AZS Częstochowa. Wiadomo tylko, że to zespół ze stolicy będzie gospodarzem pierwszego spotkania. I będzie on rozegrany w środę lub czwartek, rewanż – w sobotę lub niedzielę. Zagadką jest, gdzie oba kluby znajdą halę spełniającą wymogi finału europejskiego pucharu. Według CEV (europejska federacja), nie nadaje się do tego ani Arena Ursynów, ani obiekt w Częstochowie. Politechnika jest jednak w lepszej sytuacji, bo może wynająć Torwar, który jako obiekt spełnia wymagania. Częstochowianie szukają ponoć zastępczego obiektu w Dąbrowie Górniczej (grają tam siatkarki Tauronu MKS) i Kielcach.Kto ma większe szanse na zwycięstwo? Oba zespoły skończyły rundę zasadniczą w sąsiedztwie w tabeli. W dwóch meczach tego sezonu lepsi byli warszawiacy, którzy zwyciężyli 3:2 i 3:2. – U nas wszyscy zdrowi, w Częstochowie też, dlatego szanse oceniam po równo. Nasze wygrane były naprawdę minimalne, tu wszystko może się zdarzyć – mówi Jakub Bednaruk, drugi trener Politechniki.Decyzje w sprawie terminów meczów i miejsca ich rozegrania mają zapaść we wtorek.* więcej na sport.pl źródło: sport.plnadesłał: Edyta Bańka zgłoś błądWięcej artykułów z kategorii :
europejskie pucharyTagi przypisane do artykułu: AZS Częstochowa, AZS Politechnika Warszawska, Challenge Cup, europejskie pucharyWięcej artykułów z dnia :

2012-03-19                Jeśli zauważyłeś błąd w tekście zgłoś go naszej redakcji: