Ma zaledwie 8 lat, a poziomem wiedzy już przerasta swoich nauczycieli. Nic więc dziwnego, że Kamil Wroński z Lublina właśnie rozpoczął naukę na... Politechnice Lubelskiej. Został najmłodszym studentem mechatroniki. Rodzice chłopca podpisali z  władzami uczelni i dyrekcją szkoły podstawowej list intencyjny w sprawie dalszego kształcenia Kamila.
																								Chłopiec zaczął przejawiać pierwsze symptomy geniuszu już w wieku 10 miesięcy. Potem, w szkole podstawowej, okazało się, że Kamil znacznie przewyższa swoim poziomem wiedzy kolegów z klasy.
Wybitny matematyk trafił więc z III klasy szkoły podstawowej na pierwszy rok mechatroniki na Politechnice Lubelskiej. 
W środę na uczelni podpisano porozumienie na rzecz wszechstronnego rozwoju Kamila. Kamil ma godzić obowiązki studenta i ucznia, w ramach indywidualnego toku nauczania. Co uzyska pierwsze - indeks uczelni wyższej czy legitymację gimnazjalisty - pokaże czas.							