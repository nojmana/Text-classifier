Naukowcy z Katedry Inżynierii Chemicznej i Procesowej Politechniki Gdańskiej stworzyli wieloczujnikowy elektroniczny nos, który wykryje przyczynę złowonnych zapachów w jednostkach produkcyjnych, oczyszczalniach ścieków czy wysypiskach odpadów.
Naukowcy z Katedry Inżynierii Chemicznej i Procesowej Politechniki Gdańskiej stworzyli wieloczujnikowy elektroniczny nos, który wykryje przyczynę złowonnych zapachów w jednostkach produkcyjnych, oczyszczalniach ścieków czy wysypiskach odpadów.Urządzenie nie ulegnie awarii przy wysokich stężeniach wonnego powietrza, a jednocześnie będzie tańszym substytutem stosowanych obecnie czułych technik pomiaru jakości powietrza w zakresie woni/złowonności.
– W rozwiązaniu wprowadziliśmy rozwiązania techniczne oraz algorytm, który zabezpiecza czujniki przed przesyceniem, dzięki czemu nie występują długotrwałe przerwy w  działaniu E-nosa. Zebrane z powietrza dane ulegają analizie odpowiednią metodą, która umożliwia przypisanie odebranego sygnału konkretnemu zapachowi. Po zakończeniu każdej analizy czujniki wracają ze stanu pobudzenia do stanu równowagi – tłumaczy prof. dr hab. inż. Marian Kamiński – współtwórca technologii.Rozpoznanie zapachu polega na odczytaniu specyficznych właściwości pobranej próbki powietrza. Odczyt ten dokonuje się na drodze analizy komputerowej, z wykorzystaniem wbudowanego systemu mikroprocesorowego. Sygnały poszczególnych czujników gromadzone i przetwarzane są w postaci cyfrowej, a następnie uśredniane, obliczane są ich wzajemne proporcje i tworzony jest „profil zapachowy” danej próbki.– Możliwości zastosowania naszego urządzenia są bardzo duże. Sprawdzi się w przemyśle rafineryjno-petrochemicznym, chemicznym, biotechnologicznym jak również spożywczym, np. przy sprawdzaniu stopnia świeżości i jakości żywności. Jest doskonałym rozwiązaniem dla komunalnych oczyszczalni ścieków oraz wysypisk śmieci.– dodaje prof. dr hab. inż. Marian Kamiński. Więcej : TUTAJŹródło i fot.: Centrum Transferu Wiedzy i Technologii, Politechnika GdańskaInteligentna produkcja, Internet Rzeczy czy Przemysł 4.0. Jak rewolucja 4.0 wpłynie na UR?CzasopismoKonferencjeStrefa B2BNewsletterFacebook
		Najważniejsze informacje ukazujące się na naszym portalu mogą otrzymać Państwo na e-mail za pomocą naszego bezpłatnego newslettera. Aby go zamówić prosimy wpisać swój e-mail w poniższym polu. Zapraszamy!
		
		Najważniejsze informacje ukazujące się na naszym portalu mogą otrzymać Państwo na e-mail za pomocą naszego bezpłatnego newslettera. Aby go zamówić prosimy wpisać swój e-mail w poniższym polu. Zapraszamy!
		