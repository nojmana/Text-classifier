W Jedynkowym "Wieczorze odkrywców" mówiliśmy o historii Politechniki Gdańskiej, o jej narodzinach 6 października 1904 roku, o działalności w czasach pruskich, Wolnego Miasta Gdańska i powojennych. Przypomnieliśmy również o losach uczelni po II wojnie światowej i wybitnych uczonych, którzy zaangażowali się w jej odbudowę (prof. Wolfke, Piekara, Szulkin, Szpor, Malecki, Kopecki).Sprawdzaliśmy również jak wygląda teraźniejszość Politechniki i jej pozycja zarówno jako ważnego uniwersytetu technologicznego, jak i instytucji badawczej.Z naszym gościem, rektorem gdańskiej uczelni Henrykiem Krawczykiem, rozmawialiśmy też o tym, co zmienia się w sposobach kształcenia, o tworzeniu nowych kierunków, o pozycji polskich szkół wyższych i o tym jakich inżynierów potrzebuje polska nauka i gospodarka.Patronem medialnym obchodów 110. rocznicy Politechniki Gdańskiej jest Polskie Radio.Rozmawiał Krzysztof Michalski.pg/aszPrzewodniczący Parlamentu Studentów RP Piotr Müller przypomniał, że  zniesienie opłat za drugi kierunek to efekt wyroku Trybunału  Konstytucyjnego. Co prawda zostało jeszcze kilka uczelni, które  deklarują jeszcze pobranie pieniędzy za studiowanie dwóch fakultetów,  jednak Müller wierzy w to, że na dniach zmienią one zdanie.Nowe przepisy ustawy Prawo o szkolnictwie wyższym mają również ułatwić  dostęp do studiów osobom dojrzałym, zmobilizować uczelnie do prowadzenia  studiów o coraz lepszej jakości, a także pomóc uczelniom w radzeniu  sobie z niżem demograficznym. Jednym z celów nowelizacji jest też  doprecyzowanie i poprawienie niektórych zapisów, które wprowadzono  wcześniej - m.in. w nowelizacji ustawy Prawo o szkolnictwie wyższym z  2011 r.Większe pieniądze na  badania naukoweJednocześnie  w budżecie na przyszły rok rząd zagwarantował większe pieniądze na  badania naukowe. Minister nauki i szkolnictwa wyższego Lena  Kolarska-Bobińska przyznała, że pod względem nakładów na naukę odstajemy  od reszty Europy. Ma jednak nadzieję, że od teraz to się zmieni. Teraz  poziom nakładów ma wynieść około 1 procenta PKB, jednak do 2020 roku  musi on wzrosnąć do 1,7 procenta.Umowy między studentem a uczelnią we wszystkich szkołachNowością  od tego roku akademickiego są też umowy między studentem a uczelnią,  które teraz będą zawierane przez wszystkie typy szkół. Piotr Müller  tłumaczy, że muszą tam być zapisane wszystkie opłaty, jakimi uczelnia  chce obarczyć swojego słuchacza. Student nie może teraz być zaskoczony  pod koniec kształcenia, że nagle uczelnia zmusza go do uiszczenia jakieś  opłaty niezapisanej w umowie, bo w innym przypadku nie będzie mógł on  odebrać dyplomu.Jednocześnie  skrócony został czas ścigania studentów za ewentualne zaległości w  płatnościach. Teraz sprawa ulega przedawnieniu po trzech latach, a nie  tak jak dotychczas po dziesięciu.Monitoring karier absolwentówObecna nowelizacja wprowadza też monitoring karier absolwentów dzięki  danym z ZUS. Ministerstwo w formie zanonimizowanej pozyskiwać będzie  dane o karierach absolwentów. Dzięki temu można będzie szacować, po  jakich studiach znajdują oni pracę i jak kształtują się ich zarobki.  Badaniem takim objęte mogą być już osoby, które ukończyły studia w 2014  r.  W nowelizacji uszczegółowiono też przepisy dotyczące związków uczelni.  Uczelniom wchodzącym w skład związku dano m.in. możliwość wspólnego  administrowania majątkiem oraz wspierania badań.Różnicowania studiów ze względu na profil Ostatnia nowelizacja wprowadza też zapisy, które zobowiążą uczelnie do  różnicowania studiów na profilach ogólnoakademickich od studiów na  profilu praktycznym. I tak na studiach o profilu praktycznym  przewidziano obowiązek prowadzenia trzymiesięcznych praktyk. Z kolei na  profilu akademickim studenci włączani mają być w badania prowadzone na  uczelni. Na zmiany w programach studiów inżynierskich i licencjackich  uczelnie mają czas do końca 2016 r., a w programach magisterskich - do  końca 2017 r. Nowelizacja daje też możliwość prowadzenia studiów  międzyuczelnianych i studiów dualnych prowadzonych z pracodawcami.  Nowe przepisy pozwolą też na potwierdzanie na uczelni efektów  kształcenia. Uczelnia będzie mogła zwolnić studenta nawet z połowy  zajęć, jeśli wykaże on, że już posiada wymaganą przez uczelnię wiedzę  czy umiejętności. Rozwiązanie to ma zachęcić osoby dojrzałe do  podejmowania studiów. Na wprowadzenie regulaminów potwierdzania efektów  uczenia władze szkół wyższych czas będą miały do końca czerwca 2015 r.  W myśl nowych przepisów do 1 października 2016 r. zlikwidowane mają być  kolegia nauczycielskie i nauczycielskie kolegia języków obcych.  Nowelizacja ustawy Prawo o szkolnictwie wyższym wejdzie w życie 1  października 2014 r., za wyjątkiem części przepisów, dla których  ustalono inne daty wejścia w życie.IAR/PAP, awiZ najwyższymi wydatkami muszą liczyć się studenci uczelni prywatnych. Jak wylicza Marcin Hadyś z Aegon, pięć lat studiowania w obcym średnim mieście kosztuje 150 tys. zł. – Składa się na nie czesne, zakwaterowanie oraz inne opłaty – wyjaśnia ekspert.Najtaniej w Łodzi i Krakowie, najdrożej – w WarszawieNajtańszymi miastami do studiowania są Kraków i Łódź, najdroższym – Warszawa.Najdroższe studia – lekarskie i ekonomiczneNajwyższe czesne zapłacimy na kierunkach ekonomicznych i lekarskich. – Jest uczelnia, która w ciągu 5 lat ściągnie z nas łącznie 20 tys. zł – to administracja na Uniwersytecie Jagiellońskim, do 60 tys. zł, trzeba zapłacić z a pięcioletnia naukę na Uniwersytecie Ekonomicznym w Poznaniu – wylicza Hadyś.Najwięcej pieniędzy pochłania zakwaterowanie i wyżywienieDużo kosztuje mieszkanie i wyżywienie. – Akademik kosztuje miesięcznie od 250 do 350 zł, mieszkanie np. w Warszawie od 1000 do 1400 zł. Łączny koszt zakwaterowania i wyżywienia wynosi średnio 2 tys. zł.Bezpłatne studia na uczelniach państwowych to fikcjaStudiowanie dzienne na uczelniach państwowych też generuje koszty. – To różnego rodzaju opłaty, związane np. z przedłużeniem studiów, zaświadczeniami, tłumaczeniami – wylicza Hadyś. Podlicza, że w przypadku studiów dziennych w rodzinnym mieście, ich koszt wyniesie w ciągu 5 lat ok. 50 tys. zł. Dwa razy więcej, czyli 100 tys. zł  zapłacimy za studiowanie na studiach dziennych poza rodzinnym miastem.Jedyny sposób to oszczędzanie lub kredyt studenckiJak mówi główny analityk firmy Expander, Jarosław Sadowski, te koszty można obniżyć. Studenci mogą też skorzystać z kredytu studenckiego.To niby tylko 600 zł miesięcznie przez 10 miesięcy w roku, ale to może być bardzo dobra pomoc, gdyż jest b. tania. Jak przypomina ekspert, kredyt studencki nie jest oprocentowany w okresie studiów, a gdy wreszcie go spłacamy to odsetki są preferencyjne, a okres spłaty dwa razy dłuższy niż czas korzystania z pożyczki.W Unii studiowanie droższeKoszt pięcioletnich studiów w Hiszpanii to 200 tys. zł, w Niemczech czy Francji to o 50 tys. zł więcej. Najdroższe są brytyjskie uczelnie, to wydatek nawet pół miliona złotych w ciągu 5 lat.Karolina Mózgowiec, jkPomysł finansowania zagranicznych studiów dla najlepszych studentów od  2016 r. przedstawiła w środę premier Ewa Kopacz w  exposé. Będzie jednak  warunek. - Każdy z tych młodych ludzi będzie musiał co najmniej pięć lat  po powrocie ze studiów przepracować w naszym kraju - zaznaczyła.  Exposé premier Ewy Kopacz. Eksperci: bardziej socjalne niż gospodarcze >>>  Na  razie nie zdecydowano, czy zagraniczny wyjazd obejmie całe studia czy  tylko dwa ostatnie lata. - Rozmawiamy o tym. Skłaniam się ku idei, żeby  na zagraniczne stypendium wysyłać na IV i V rok - czyli osoby, które  mają za sobą trzy lata studiów w Polsce - powiedziała minister  nauki i szkolnictwa wyższego Lena Kolarska-Bobińska.     Specjalna linia kredytowa   Jako źródło  finansowania prawdopodobnie posłuży specjalna linia kredytowa -  zapowiedziała minister. - Po powrocie i przepracowaniu pięciu lat w  Polsce kredyt ten będzie umarzany. Jeśli jednak absolwent, zamiast  wracać do kraju, zdecyduje się podjąć pracę za granicą, sprawa jest  prosta - musi spłacić kredyt - zaznaczyła.     Umiędzynarodowienie nauki i szkolnictwa wyższego w Polsce   System ten ma pomóc w  umiędzynarodowieniu nauki i szkolnictwa wyższego w Polsce. - Mamy  programy zwiększające skalę przyjazdów do Polski zagranicznych studentów  i wykładowców. Ale to nie może być ruch w jednym kierunku. Chcieliśmy  dać szansę najzdolniejszym, najambitniejszym studentom, którzy chcieliby  wyjechać za granicę, a często ich na to nie stać. Ale też zachęćmy ich  do powrotu, abyśmy mogli wykorzystać ich wiedzę, zdolności i  umiejętności - dodała Kolarska-Bobińska.     Przeciwdziałanie zjawisku drenażu mózgów   Jej  zdaniem taki system pomoże przeciwdziałać zjawisku drenażu mózgów. - Mam  też nadzieję, że ci, którzy wyjadą i wrócą, będą przykładem dla innych  studentów, że duża część osób, która wróci z zagranicznych studiów,  powróci do macierzystych uczelni i będzie tam wykładać. To będzie szansa  również dla uczelni - podkreśliła szefowa resortu nauki.     Program stażów dla studentów w urzędach  administracji publicznej   W  swoim środowym exposé  Ewa Kopacz odniosła się też to kwestii praktyk  studenckich, zapowiadając program stażów dla studentów w urzędach  administracji publicznej. Obowiązek prowadzenia trzymiesięcznych praktyk  na studiach o profilu praktycznym wprowadziła nowelizacja ustawy Prawo o  szkolnictwie wyższym, która weszła w życie 1 października. Wcześniej  uczelnie nie miały obowiązku przeprowadzania tak długich praktyk.Bezpłatne studiowanie to fikcja, nawet w państwowej uczelni >>>- Zależy  nam, żeby studenci kończący uczelnię mieli już pewien zasób  praktycznych, zawodowych doświadczeń - zaznaczyła minister nauki. Jak podkreśliła, to, co znalazło się w exposé, wpisuje  się w duży ministerialny program "Studiujesz? - praktykuj", który  niebawem wystartuje.Co premier Ewa Kopacz obiecała w exposé  ?Źródło: TVP/x-newsPAP, awi