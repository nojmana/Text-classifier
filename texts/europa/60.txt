4500 osób podpisało się pod petycją do Parlamentu Europejskiego o ocalenie bułgarskiej krowy Penki, która nieświadomie naruszyła unijną granicę i według regulacji UE powinna być uśmiercona. Liczba podpisów rośnie - informuje w niedzielę dziennik „Sega”.Sprawa krowy Penki stała się głośna w mijającym tygodniu po reportażu bułgarskiej telewizji publicznej. Opowiadał on o krowie z granicznej wioski Kopiłowci na zachodzie kraju, która zabłądziła i znalazła się na terytorium Serbii. Po kilku dniach serbscy wieśniacy przywieźli ją z powrotem na granicę i została przekazana właścicielowi.Głos zabrały bułgarskie władze sanitarne, które zarządziły, że na mocy regulacji unijnych zwierzę, które opuściło granicę UE i znalazło się ponownie na niej bez odpowiedniej kontroli sanitarnej i dokumentów, powinno być uśmiercone.Dodatkowym dramatycznym elementem jest to, że Penka jest w ciąży i za trzy tygodnie ma rodzić.W kraju wszczęto wrzawę w obronie krowy, która jest zdrowa i niczym nie zaraziła się w ciągu krótkiego pobytu w Serbii, gdzie nie zanotowano obecnie żadnej epidemii.Penka szybko stała się gwiazdą medialną, sprawą zainteresowały się zagraniczne media. Na hasztagach #savepenka oraz #prayforpenka można przeczytać apele z różnych krajów Europy o ocalenie zwierzęcia.Sprawa nabrała politycznego wymiaru, gdy w kampanię włączyły się brytyjskie media, podkreślając absurdalność unijnych regulacji i niezdolność brukselskiej biurokracji do reagowania zgodnie z konkretną sytuacją. Brytyjski "Telegraph" stał się inicjatorem petycji do Parlamentu Europejskiego, a brytyjscy posłowie konserwatywni zwrócili się osobiście do przewodniczącego PE Antonio Tajaniego.Do problemu odniósł się znany bułgarski dziennikarz i były deputowany Luben Diłow, który w swoim blogu napisał: "Wczoraj Londyn, dzisiaj Penka, jutro Włochy. Nie można bezkarnie opuszczać Unii Europejskiej!".Sprawa dotarła do unijnego komisarza ds. rolnictwa Phila Hogana, który jednak odmówił komentarza.Petycję w obronie krowy Penki wysłano nie tylko do PE, lecz i do Rady UE, której przewodnictwo obecnie sprawuje Bułgaria.Tymczasem właściciel krowy pokazał dokumenty po zbadaniu krowy przez weterynarza, udowadniające, że zwierzę jest zdrowe, analogiczne dokumenty przekazały po zwrocie krowy serbskie władze.Bułgarska Agencja ds. Bezpieczeństwa Żywności stanęła jednak na stanowisku, że unijnych regulacji należy przestrzegać.(nm)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.​Na Białorusi wykonano dwa kolejne wyroki śmierci - poinformowali obrońcy praw człowieka. Informacja nie jest oficjalna - pochodzi od współwięźniów. Działania władz potępiła Rada Europy.Białoruskie władze nie informują o wykonaniu wyroków śmierci. Obrońcy praw człowieka ustalają te dane na podstawie różnych przesłanek - w tym przypadku była to relacja innych więźniów z "celi śmierci".  
Siedziałem w celi ze skazanymi na śmierć, których wyroki się uprawomocniły. W nocy z 15 na 16 maja z celi wyprowadzono Michalenię i Lotaua - powiedział we wtorek w czasie własnej rozprawy apelacyjnej przed Sądem Najwyższym inny skazany za brutalne zabójstwo Wiaczasłau Sucharko.
Relację z sądu opublikowało niezależne Centrum Praw Człowieka Wiasna. 33-letni Alaksiej Michalenia został skazany na karę śmierci za zamordowanie w 2016 roku dwojga emerytów. Drugi skazany, Wiktar Lotau, został stracony za powtórne morderstwo, gdy pozbawił życia sąsiada z celi podczas odsiadywania wyroku za zabójstwo. 
Według informacji obrońców praw człowieka, obecnie na Białorusi w celach śmierci przebywają cztery osoby. Doniesienia o kolejnych dwóch egzekucjach są niepokojące. Rada Europy wzywa Białoruś do ogłoszenia moratorium na wykonywanie kary śmierci jako pierwszego kroku do całkowitego jej zakazania. W Europie nie ma miejsca na karę śmierci - napisał we wtorek w komunikacie rzecznik sekretarza generalnego Rady Europy Daniel Holtgen.  
Białoruś jest jedynym krajem w Europie i Wspólnocie Niepodległych Państw, gdzie nadal stosuje się karę śmierci. Jest ona przewidziana za najcięższe zbrodnie i nie można na nią skazać kobiet oraz mężczyzn powyżej 65 i poniżej 18 roku życia. Wyrok jest wykonywany przez rozstrzelanie. Według szacunków obrońców praw człowieka od powstania niezależnej Białorusi wykonano około 400 wyroków.
(ph)
Białoruskie władze nie informują o wykonaniu wyroków śmierci. Obrońcy praw człowieka ustalają te dane na podstawie różnych przesłanek - w tym przypadku była to relacja innych więźniów z "celi śmierci".  Siedziałem w celi ze skazanymi na śmierć, których wyroki się uprawomocniły. W nocy z 15 na 16 maja z celi wyprowadzono Michalenię i Lotaua - powiedział we wtorek w czasie własnej rozprawy apelacyjnej przed Sądem Najwyższym inny skazany za brutalne zabójstwo Wiaczasłau Sucharko.Relację z sądu opublikowało niezależne Centrum Praw Człowieka Wiasna. 33-letni Alaksiej Michalenia został skazany na karę śmierci za zamordowanie w 2016 roku dwojga emerytów. Drugi skazany, Wiktar Lotau, został stracony za powtórne morderstwo, gdy pozbawił życia sąsiada z celi podczas odsiadywania wyroku za zabójstwo. Według informacji obrońców praw człowieka, obecnie na Białorusi w celach śmierci przebywają cztery osoby. Doniesienia o kolejnych dwóch egzekucjach są niepokojące. Rada Europy wzywa Białoruś do ogłoszenia moratorium na wykonywanie kary śmierci jako pierwszego kroku do całkowitego jej zakazania. W Europie nie ma miejsca na karę śmierci - napisał we wtorek w komunikacie rzecznik sekretarza generalnego Rady Europy Daniel Holtgen.  Białoruś jest jedynym krajem w Europie i Wspólnocie Niepodległych Państw, gdzie nadal stosuje się karę śmierci. Jest ona przewidziana za najcięższe zbrodnie i nie można na nią skazać kobiet oraz mężczyzn powyżej 65 i poniżej 18 roku życia. Wyrok jest wykonywany przez rozstrzelanie. Według szacunków obrońców praw człowieka od powstania niezależnej Białorusi wykonano około 400 wyroków.(ph)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.