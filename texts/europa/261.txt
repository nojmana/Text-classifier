Rozpoczęta w czwartek dwudniowa debata parlamentarna nad wotum nieufności wobec premiera Mariano Rajoya pozwalała przypuszczać, że większość deputowanych hiszpańskiego Kongresu jest skłonna poprzeć dymisję szefa rządu.Do odwołania Rajoya, który nie pojawił się w czwartek w Kongresie Deputowanych podczas debaty, konieczna była większość bezwzględna, czyli 176 głosów członków 350-osobowej izby. W piątek w głosowaniu wniosek poparło 180 deputowanych, przy sprzeciwie 169 i jednym głosie wstrzymującym się.Wniosek o konstruktywne wotum nieufności złożyła 25 maja Hiszpańska Socjalistyczna Partia Robotnicza (PSOE), zgłaszając jako kandydata na szefa rządu swojego przywódcę Pedro Sancheza. Oczekuje się, że obejmie on urząd w poniedziałek.Za wotum nieufności dla Rajoya głosowali socjaliści (PSOE), Podemos Unidos, Compromis, Nueva Canarias, baskijskie partie PNV i EH Bildu, a także dwa separatystyczne ugrupowania z Katalonii: ERC i PDeCAT.Zobacz też: Na sprzedaż idą całe wioskiZ kolei przeciwko wotum nieufności dla premiera głosowali deputowani z Partii Ludowej (PP), a także Ciudadanos, UPN i Foro Asturias.Wniosek o wotum nieufności dla Rajoya socjaliści złożyli nazajutrz po werdykcie sądu z 24 maja, który skazał 29 powiązanych z Partią Ludową osób, zarówno polityków, jak i przedsiębiorców, m.in. za płatną protekcję, fałszerstwa i pranie brudnych pieniędzy. Nałożono też na PP ponad 245 tys. euro kary za czerpanie korzyści z korupcji.Z opublikowanego we wtorek przez madrycki dziennik “El Confidencial“ sondażu wynika, że prawie 55 proc. obywateli Hiszpanii popiera wotum nieufności wobec premiera Rajoya.Podróżuj tanio. Znajdź najlepsze oferty