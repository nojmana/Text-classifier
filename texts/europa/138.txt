Wypłata odszkodowania z tytułu wypadku komunikacyjnego. Taką pozycję Jarosław Wałęsa wpisał do najnowszego oświadczenia majątkowego za ubiegły rok. Po przeliczeniu na złotówki to 889 tys. złotych.W 2011 r. Jarosław Wałęsa uległ wypadkowi na trasie z Torunia do Warszawy, z którego ledwo uszedł z życiem. Uderzył motocyklem w samochód. Po wypadku na kilka miesięcy trafił do szpitala. - Trzydzieści osiem złamań, przynajmniej trzy litry krwi stracone, czyli całą krew miałem od innych ludzi. Kiedy mnie wyciągnęli, byłem jak szmaciana lalka, nogi i ręce były roztrzaskane w drobny mak i gięły się w każdą stronę - wspominał w wywiadzie dla "Wprost”.Zobacz także: Rafał Trzaskowski: gdyby nie Donald Tusk, to byłoby jeszcze gorzej W 2015 roku polski ubezpieczyciel wypłacił mu odszkodowanie w wysokości 110 tys. zł. Europejski był hojniejszy.  – Jako europosłowie jesteśmy objęci ubezpieczeniem z Parlamentu Europejskiego. W ramach tego ubezpieczenia ubiegałem się o odszkodowanie. Po przejściu całej procedury, uznano, że w 27 procentach mam trwałe inwalidztwo i wypłacono mi taką kwotę. Przechodziłem przez specjalistyczne badania, musiałem dostarczyć kompletną dokumentację. Europejski ubezpieczyciel był bardzo skrupulatny i szczegółowy – mówi nam europoseł Jarosław Wałęsa. Poza odszkodowaniem, otrzymał 102,5 tys. euro europoselskiej pensji (442 tys. zł).Syn byłego prezydenta Polski ma też pokaźne oszczędności. 141,2 tys. złotych; 26,2 tys. euro oraz papiery wartościowe na kwotę blisko 890 tys. zł; 205 tys. euro i 45 tys. dolarów.  Po zsumowaniu otrzymamy kwotę 2,2 miliona złotych oszczędności.Polityk jest tez współwłaścicielem domu (166 m.kw.) i mieszkania (100 m.kw.). Nie wpisał jednak ich wartości, a jedynie hasło „wartość rynkowa”. Te same nieruchomości oszacował w poprzednich oświadczeniach. Szeregowiec o powierzchni 166 mkw został wówczas wyceniony na 800 tys. zł, a mieszkanie na 700 tys. złotych. W jego garażu stoją dwa auta: Audi A4 i Mercedes GLC 2016.Masz newsa, zdjęcie lub filmik? Prześlij nam przez dziejesie.wp.pl