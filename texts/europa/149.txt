W tym poście dowiesz się jak dojechać do Czarnogóry samochodem jedną z 4 tras, które będą na tym blogu. Być może wskazówki tu zawarte ułatwią Twoją podróż i dzięki nim unikniesz problemów. 
Pierwszą trasę, którą opisze, będzie trasa przez Słowację, Węgry, Serbię do Czarnogóry. Tę opcję polecam turystom, którzy będą startowali ze wschodniej Polski. Jest to wariant najkrótszy, jeżeli chodzi o ilość km i tani, ponieważ opłaty drogowe są niskie lub w ogóle ich nie ma.Kierowcy, którzy wybiorą tą trasę, muszą być przygotowani na dość długi odcinek (ok. 300 km) przez góry leżące na pograniczu Serbii i Czarnogóry. Trasa przez góry jest co prawda wymagająca, ale piękne widoki na skaliste szczyty i turkusowe potoki wynagrodzą trudy podróży. Szczególne wrażenie robi kanion Morača. Obok kanionu Tary, jest on jednym z najładniejszych oraz z pewnością jednym z wielu cudów tego małego kraju na południu Europy.Jadąc z Barwinka, kierujemy się drogą E371 na Presov następnie E50 do Koszyc i E71 do przejścia granicznego Słowacja — Węgry w miejscowości Tornyosnémeti.Czy na Słowacji trzeba wykupić Winietę? Tak, droga objęta opłatą na Słowacji to droga od Presova przez Koszyce aż do granicy.Od pewnego czasu na Słowacji obowiązuję elektroniczny system poboru opłat. Wykupujemy winietę, podajemy nr rejestracyjny naszego samochodu i to wszystko.Automatyczny system identyfikacji pojazdu sam sczyta nr rejestracyjny, dzięki temu wie, czy opłaciliśmy winietę, czy nie.Jakie są rodzaje winiet na Słowacji?
10-dniowa kosztuje 10 €
30 dniowa 14 €
roczna 50 €
Powyższe ceny dotyczą samochodów do 3,5t.Gdzie kupić winietę?
Winietę można kupić w wielu punktach na Słowacji zlokalizowanych na stacjach benzynowych, szczególnie przy drogach płatnych. Wygodnym sposobem jest zakup winiety na stronie słowackiego operatora. Cały proces jest bezproblemowy i w języku polskim.Z granicy węgiersko — słowackiej jedziemy drogą E71 przez Miszkolc aż doBudapesztu.
Budapeszt jest idealnym miejscem na przerwę w podróży. Wypada mniej więcej w połowie trasy (zależy, skąd w Polsce startujesz), jest duży wybór hoteli, a przy okazji można zwiedzić te piękne miasto.Ze stolicy Węgier kierujemy się autostradą M5 w stronę przejścia granicznego Roszke z Serbią.Roszke to bardzo popularne przejście graniczne i jest to zewnętrzna granica Unii Europejskiej, a to się wiąże z kontrolą graniczną. Tompa to przejście graniczne przeznaczone dla ruchu lokalnego, dzięki czemu spokojnie przejedziemy przez granicę węgiersko — serbską. Z granicy kierujemy się przez miasto Subotica i dojeżdżamy do autostrady A1 w kierunku Novego Sadu. Cały objazd jest dłuższy o 30 km, jednak czasami jest to lepsze rozwiązanie niż stanie na granicy.Czy na Węgrzech trzeba wykupić winiety? Tak, praktycznie od Miszkolca do granicy z Serbią jest płatna autostrada.Jakie są rodzaje winiet na Węgrzech?tygodniową 2975 forintów (ok. 42 zł)
miesięczną 4780 forintów (ok. 68 zł)
roczną ok. 5000 forintów
Powyższe ceny dotyczą samochodów do 3,5t.Gdzie kupić winietę?Tak jak w przypadku Słowacji winietę można kupić na stacjach benzynowych w okolicach płatnych dróg lub przez internet. Wybierając opcję online, będziemy potrzebowali karty kredytowej do płatności. Na Węgrzech również jest elektroniczny system poboru opłat, co oznacza, że podczas zakupu należy podać nr rejestracyjny pojazdu. 
Z Nowego Sadu kierujemy się autostradą A1 w kierunku Belgradu, następnie drogą E763 przez Uzice do przejścia granicznego Serbia — Czarnogóra w miejscowości Dobrakovo.Czy w Serbii trzeba wykupić winietę? Opłatą jest objęta trasa Subotica — Belgrad w wysokości 570 dinarów (ok. 21 zł)Punkty poboru opłat są na bramkach przy trasie. Należy mieć miejscową walutę lub € w małych nominałach. Nie wszędzie można zapłacić kartą płatniczą.Z granicy kierujemy się drogą E65 na Podgoricę. Po drodze mijamy urokliwejezioro Szkoderskie i tunel Sozina, który jest płatny 2,5 € za samochody do 3,5t. Z Podgoricy drogą E80 następnie M2,4 jedziemy już w kierunku Ulcinj. Po drodze mijamy Bar z piękną starówką.Należy pamiętać, że Czarnogóra nie jest w Unii Europejskiej i trzeba mieć zieloną kartę, która potwierdza ubezpieczenie OC samochodu. Również opłaty za połączenia telefoniczne są znacznie wyższe niż w Unii Europejskiej.Całą trasę przejedziemy na dowód osobisty. Paszport nie jest wymagany. Należy pamiętać, aby dowód nie był wcześniej zgłaszany jako zagubiony.Droga do Czarnogóry na pierwszy rzut oka może wydawać się długa i wymagająca. Oczywiście nie należy ona do najłatwiejszych jednak przy odpowiednim zaplanowaniu podróży, przystanków i odpoczynku taka trasa może być przygodą. Po drodze mija się wiele ciekawych i pięknych miejsc, które przy okazji można zwiedzić i poznać.Kamil z Family TripsWprowadź swój adres email aby zaprenumerować ten blog i otrzymywać powiadomienia o nowych wpisach przez email.

							Adres e-mail						







