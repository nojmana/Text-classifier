Komisja Europejska poinformowała o skierowaniu do Trybunału Sprawiedliwości UE spraw przeciwko sześciu państwom członkowskim, m.in. Niemcom i Francji, za niedostateczne działania na rzecz poprawy jakości powietrza. KE szacuje, że co roku z powodu chorób wywołanych zanieczyszczeniem powietrza w Unii umiera ok. 400 tys. osób.Władze Hamburga rozpoczęły montaż oznakowania, które zakazuje wjazdu na dwie przelotowe arterie w mieście niektórym samochodom z silnikami Diesla....
                            – Będę szczególnie czujny, jeśli chodzi o monitorowanie zanieczyszczenia powietrza w naszych krajach członkowskich. Sprawy o naruszenie prawa UE nie są końcem działań, bo celem jest ochrona europejskich obywateli – powiedział na konferencji prasowej w Brukseli unijny komisarz ds. środowiska Karmenu Vella.


Poza Niemcami i Francją KE zdecydowała się na skierowanie spraw do unijnego Trybunału Sprawiedliwości przeciwko Wielkiej Brytanii, Węgrom, Włochom i Rumunii.


Vella tłumaczył, że działania zaproponowane przez te państwa po styczniowym spotkaniu ostrzegawczym na poziomie ministrów środowiska są niewystarczające, aby zapewnić odpowiednie standardy jakości powietrza tak szybko jak to możliwe.


W przypadku Francji, Niemiec i Wielkiej Brytanii skarga związana jest z nieprzestrzeganiem dopuszczalnych wartości dwutlenku azotu (NO2) oraz niepodjęciem działań, by maksymalnie skrócić okresy, w których te wartości są przekraczane.

Z kolei sprawy skierowane przeciwko Węgrom, Włochom i Rumunii dotyczą utrzymujących się wysokich poziomów pyłu zawieszonego (PM10).                                                

– Myślę, że temat smogu jest ważny dla mieszkańców tak dużego miasta, jakim jest Warszawa. Musimy pamiętać o tym, że źródłem smogu są nie tylko...
                            KE od dłuższego czasu naciskała na te stolice, aby przedstawiły plany mające poprawić sytuację. W przypadku tych sześciu krajów przesłane do Brukseli dokumenty okazały się niewystarczające.


– Sądzę, że czekaliśmy wystarczająco długo i nie możemy czekać dłużej. Nie możemy się zgodzić na plany, które przewidują, że dostosowanie się do wymogów nastąpi nawet po 2020, 2025 r. – tłumaczył komisarz.


Na cenzurowanym były jeszcze trzy kraje - Słowacja, Hiszpania i Czechy - jednak KE uznała, że na tym etapie zaproponowane przez nie działania mogą wystarczyć do usunięcia stwierdzonych niedociągnięć, jeżeli zostaną właściwie wdrożone. – Komisja będzie z bliska obserwowała wdrażanie środków przez te trzy kraje – zapowiedział Vella.


KE szacuje, że co roku z powodu chorób wywołanych zanieczyszczeniem powietrza w UE umiera ok. 400 tys. osób, a cele dotyczące ograniczenia szkodliwych substancji w powietrzu ustanowione na lata 2005 i 2010 są nadal przekraczane w 23 z 28 krajów członkowskich.
#wieszwiecej Polub nas

Komisja Europejska  opublikowała dokument „Europa, która chroni: czyste powietrze dla wszystkich”, w którym określiła środki, jakie państwa członkowskie mogą zastosować w celu zwalczania zanieczyszczenia powietrza. Opierają się na trzech głównych filarach: normach jakości powietrza, celach krajowych w zakresie redukcji emisji gazów cieplarnianych oraz normach emisji dla głównych źródeł zanieczyszczeń, np. z pojazdów, statków, sektora energii i przemysłu.                                                

© Telewizja Polska S.A 00-999 Warszawa ul. J.P. Woronicza 17