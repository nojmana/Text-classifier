Maria Grzywo-Dąbrowska byłaby pewnie jeszcze bardziej zdziwiona. Ta zapomniana specjalistka od ciemnych stron ludzkiej natury (pisała prace poświęcone między innymi trucicielkom, samobójstwom połączonym z morderstwami, aborcji) przeprowadziła badanie bez precedensu w polskiej historii.
W 1915 roku niemieckie władze okupacyjne zarządziły utworzenie pod Łodzią specjalnego szpitala, w którym odizolowano ponad sześćset pięćdziesiąt miejscowych prostytutek, tak by ograniczyć plagę chorób wenerycznych w mieście. Zakład funkcjonował przez osiem miesięcy, a pracowała w nim między innymi Grzywo-Dąbrowska – wówczas początkująca, trzydziestoletnia lekarka.Skrupulatnie notowała wszystkie swoje spostrzeżenia na temat pacjentek. Przeprowadzała z nimi szczegółowe wywiady, dzień w dzień obserwowała ich życie i obyczaje. Wnioski zebrała w książce "Psychologia prostytutki" opublikowanej w 1928 roku. I nie były one szczególnie budujące.Prostytutki poddane obserwacji były zdaniem autorki dziecinne, leniwe, rozkapryszone i niezdolne do życia w społeczeństwie. Zdecydowana większość była analfabetkami. Niektóre nie wiedziały nawet, ile mają lat, nie potrafiły też powiedzieć, na ile kopiejek dzieli się rubel, a na ile groszy złotówka. Możliwość zdobywania wiedzy pod okiem lekarzy zupełnie ich nie interesowała. Tylko nieco ponad sto kobiet zdecydowało się brać udział w lekcjach, a niespełna pięćdziesiąt wyszło ze szpitala nauczywszy się pisać i czytać. Wolały się bawić lub całymi dniami wylegiwać w łóżku.Najulubieńsza [z ich zabaw] to wesele. Jedna z dziewcząt jest przebrana za pannę młodą, druga za pana młodego. Jest orszak weselny, złożony czasem z kilkunastu par. Kostiumy są bardzo nieskomplikowane: jedno prześcieradło przypięte do koszulki szpilkami zastępuje suknię ślubną, drugie, upięte na głowie, ma być welonem (…). Pan młody i drużbowie ubrani po męsku, z wąsami i brodą z sadzy lub węgla – relacjonowała Grzywo-Dąbrowska.Wiele podobnych gier kończyło się bijatykami. Pacjentki okładały się pięściami i gryzły. I tak aż do chwili, gdy przypominały sobie, że prawdziwym wrogiem jest personel szpitala. Awantury niejednokrotnie wybuchały podczas posiłków. „My nie krowy, żeby nam kaszę dawano, chcemy mięsa” – krzyczały prostytutki, rzucając sztućce i talerze na ziemię.Zdarzyło się też, że jedna z nich podbiegła do kranu, odkręciła go do oporu i podstawiła palec, tak by skierować strumień wody prosto na pielęgniarki.Autorka mimo to podkreślała, że wszystkie pacjentki bez wyjątku miały "dobre serca". Wyrzucały na przykład przez okna własne porcje jedzenia dla biedaków zbierających gałęzie na opał w okolicach szpitala. Ich dobroć była jednak – jak wynika z relacji Grzywo-Dąbrowskiej – bliższa dobroci małych, nierozgarniętych dzieci niż dorosłych kobiet (a niektóre miały nawet i ponad czterdzieści lat!). Stale były rozedrgane nerwowo.Kiedy którejś powiedziano, że musi kilka tygodni dłużej zostać w szpitalu ze względu na swoją chorobę, zdarzało się, że wyciągała z kieszeni z góry przygotowaną fiolkę jodyny lub witriolu i groziła, że odbierze sobie życie.Raz nawet był wypadek dość poważnego poparzenia jamy ustnej w ten sposób – wspominała lekarka. Z drugiej strony, pomimo napomnień personelu, chore kobiety kładły się do łóżek wspólnie ze zdrowymi. Jeśli ja mam syfilis, to i ona może go dostać – stwierdzały beztrosko.Niejednokrotnie znajdywano rankiem połamane stoły i łóżka, bo pacjentki nagle postanowiły zapalić nimi w piecu. Nagminne były kradzieże i oszustwa.Co się tyczy kradzieży, to nie minął dzień, by jednej lub nawet kilku poszkodowanych się nie znalazło. Kradły, gdzie tylko mogły. Często, szczególnie w dni odpustowe, prosiły, by je puścić do kościoła; kiedyś jedna z nich otwarcie się przyznała, że chodziła do kościoła po to tylko, by coś "zarobić" w tłoku – pisała Grzywo-Dąbrowska.Do uczciwej pracy się nie garnęły, choć proponowano im, żeby przyuczały się do przydatnych zawodów. Do udziału w warsztatach udało się przekonać około setki, ale większość zaraz się znudziła. Pozostałe padły ofiarą szykan koleżanek.Wyzywano je od szpitalnych utrzymanek, śmiano się, że są z nich brzydule i to dlatego zamierzają porzucić prostytucję. Z drugiej strony, kiedy garstkę naprawdę pracowitych chciano nagrodzić pamiątkowym zdjęciem, wszystkie inne też nagle postanowiły, że muszą się znaleźć na fotografii potwierdzającej, że szyły i haftowały.Prostytutki nie miały serca do pracy, za to do picia pchały się jedna przez drugą. "Wszystkie prawie lubią wódkę" – podkreślała autorka. Nawet piętnasto-, szesnastoletnie dziewczyny błagały, by dać im trochę alkoholu. Nie dostawały, więc tak, jak wszystko inne – kradły. Z laboratorium szpitalnego raz po raz znikały fiolki spirytusu, a jedyny ślad po nich stanowiły awantury i rzygowiny."W ogóle kobiety te czyniły na mnie prawie że stale wrażenie dzieci, a często istot nienormalnych" – podkreślała Grzywo-Dąbrowska. Liczby zestawione przez autorkę nie pozostawiały wątpliwości. Swoje pacjentki podzieliła na cztery grupy, oceniając – zgodnie z eugenicznym duchem epoki – stopień zwyrodnienia i dziedzicznego obciążenia każdej z osobna.W pierwszej, najliczniejszej klasie znalazły się "kobiety z wyraźnym obarczeniem psychopatycznym". Łącznie 34 proc. zasłużyło sobie na taką etykietkę, w tym osiemnastoletnia dziewczyna wyznania katolickiego, oznaczona inicjałami D.M.:W trzynastym roku chora namówiona przez starszą koleżankę uciekła z domu. Przyszła do Łodzi i tutaj znalazła sobie służbę [czyli zatrudniła się jako służąca – przyp. KJ]. Szybko zawarła znajomość na ulicy z jakimś "kawalerem", który, zaproponowawszy spacer za miasto, zgwałcił ją w lasku, w skutek czego w czternastym roku życia zaszła w ciążę.Dziecko żyje; poszła za mamkę, potem za pokojówkę. Służbę często zmieniała, dopomagając sobie prostytucją. Zachowanie chorej jest bardzo dziecinne (…). Razu pewnego postanowiła uciec ze szpitala, a gdy jej w tym przeszkodzono, weszła szybko na drzewo, na sam wierzchołek i pozostała tam przez kilka godzin.Druga grupa obejmowała "kobiety, których obarczenia dziedzicznego nie stwierdzono, które jednak na podstawie wywiadów lub obserwacji w szpitalu wykazują rozmaite cechy psychopatyczne". Grzywo-Dąbrowska zakwalifikowała do tej kategorii 10% pacjentek, na przykład dwudziestoczteroletnią ewangeliczkę Sz.O.:Chora, rodziców nie pamięta, do dwudziestego trzeciego roku życia pasała na wsi krowy, "poniewierając się po ludziach”. Wobec tego, że wszyscy we wsi z niej się wyśmiewali, postanowiła przenieść się do miasta. W Łodzi dostała się do jakiegoś przytułku (…).Namówiona przez koleżanki, zaczęła się zajmować prostytucją, na pytanie jednak, jak dawno się tym trudni, odpowiedzieć nie umie. Chora jest analfabetką, nie posiada żadnych wiadomości szkolnych, nie wie ile jest dni w tygodniu, ile miesięcy w roku.Do grupy trzeciej autorka zaliczyła "kobiety z dziedzicznością psychopatyczną, które zdradzały rozmaite cechy psychopatyczne". Do czwartej – "urodzone" prostytutki. Wiele było tutaj przykładów wykorzystywania seksualnego w młodości, przymusowych ślubów w wieku parunastu lat, nierządu wywołanego skrajną biedą, ale też – uprawianego w celu kupienia sobie łakoci. Łącznie te dwie grupy Grzywo-Dąbrowska szacowała na 20 proc. wszystkich prostytutek.Nie licząc przypadków trudnych do sklasyfikowania, zostawała już tylko ostatnia, najbardziej optymistyczna kategoria: kobiety, "u których wywiady i obserwacja nie wykazały cech wybitnie patologicznych". Stanowiły zaledwie 15 proc. pacjentek, ale nawet tę smutną statystykę autorka obłożyła dodatkowymi zastrzeżeniami.Podkreślała, że może i "wybitnych" zwyrodnień opisane delikwentki nie wykazały, zarazem jednak – żadna nie była zupełnie zdrowa na umyśle. Także najbardziej obiecujące spośród sześciuset prostytutek cechowała podatność na wpływ innych ludzi, niezdolność do samodzielnego myślenia, brak poszanowania cudzej własności, impulsywność reakcji i próżniactwo. Słowem: każda ulicznica była, zupełnie dosłownie, tak w sensie moralnym, jak i umysłowym, kobietą upadłą.Z taką wizją prostytucji i parających się nią kobiet w 100 proc. zgadzały się polskie feministki z początku XX wieku. I na swój pierwszy, podstawowy postulat wybrały zupełną likwidację płatnej miłości.O autorze: Kamil Janicki - Redaktor naczelny "Ciekawostek historycznych". Historyk, publicysta i pisarz. Autor książek wydanych w łącznym nakładzie ponad 200 000 egzemplarzy, w tym bestsellerowych “Pierwszych dam II Rzeczpospolitej”, “Żelaznych dam”, "Dam złotego wieku", "Epoki hipokryzji" i "Dam polskiego imperium". W maju 2018 roku ukazała się jego najnowsza książka: "Epoka milczenia".Najmroczniejsze strony natury naszych pradziadków w książce Kamila Janickiego pt. "Epoka Milczenia. Przedwojenna Polska, o której wstydzimy się mówić". Kliknij i kup z rabatem w księgarni wydawcy.Zainteresował Cię ten artykuł? Na łamach portalu CiekawostkiHistoryczne.pl przeczytasz również o nekrofilii w przedwojennej Polsce.Aktualności Firma Gospodarka Motoryzacja Polityka Prawo Transport Unia Europejska Warto wiedzieć Wybór redakcji ZarządzanieStrzec powinny się wszystkie przedsiębiorstwa i firmy transportowe, które wysyłają swoich kierowców do Włoch. Od maja bowiem kategorycznie zakazany jest odpoczynek kierowcy w kabinie samochodu. Wiązać się to może z potężnymi karami finansowymi.W zeszłym roku podsekretarz stanu w Ministerstwie Transportu włoskiego rządu Simona Vicari zapowiedziała, że jej kraj zamierza wprowadzić – na wzór Francji i Belgii – zakaz odbioru tygodniowego odpoczynku w kabinie pojazdu. Tym samym Włosi dołączyli do licznego grona państw, które zakazują odbioru 45-godzinnego odpoczynku w samochodzie.Wszystko to wiąże się z wyrokiem Trybunału Sprawiedliwości Unii Europejskiej (w skrócie TSUE) z dnia 20 grudnia 2017 roku. Na jego podstawie włoskie Ministerstwo Spraw Wewnętrznych 30 kwietnia br. wydało tak zwany okólnik – dokument, który pozwala nakładać kary na kierowców za odbiór regularnego tygodniowego odpoczynku w pojeździe, który wynosi dokładnie 45 godzin.Wyrok TSUE wyjaśnia, w jaki sposób należy interpretować przepisy w zakresie odpoczynków odbieranych przez kierowców firm transportowych. Z dniem 20 grudnia 2017 roku TSUE potwierdziło również, że nie wolno tego robić w kabinie pojazdów, zaś kary, które będą nakładane na kierowców za naruszenie tegoż przepisu, są zgodne z prawem. Co ważne, kary za takie wykroczenie zgadzają się z przepisami rozporządzenia 561/2006/WE i mogą je egzekwować służby kontrolne.Włoskie Ministerstwo Spraw Wewnętrznych przyznaje, że przepisy rozporządzenia unijnego nie muszą być wydawane na szczeblu krajowym w państwach przynależących do Unii Europejskiej. Organ ten nie planuje wprowadzania dodatkowych kar. Odpoczynek tygodniowy w kabinie pojazdu może być jednak potraktowany jako brak odpoczynku, a to z kolei wiąże się z karami w wysokości od 425 euro do nawet 1701 euro.Zgodnie z okólnikiem odbiór tygodniowego odpoczynku i kwestia niewykorzystanej przerwy są uregulowane w art. 174 ust. 7 zd. 3 włoskiego Kodeksu Drogowego. Według Vicari rozwiązanie to jest kwestionowane przez państwa środkowoeuropejskie. Do tej pory sankcje za nieprzestrzeganie tegoż zakazu wprowadziły u siebie również inne kraje członkowskie Unii Europejskiej: Francja, Belgia, Niemcy, a także Wielka Brytania. Po ogłoszeniu wyroku Trybunału Sprawiedliwości Unii Europejskiej do wymienionych państw dołączyła również Holandia, która na samym początku poinformowała kierowców o zakazie odbioru 45-godzinnego odpoczynku w kabinie pojazdu, a także ewentualnych konsekwencjach, za sprawą publikacji specjalnej ulotki informacyjnej. W późniejszym czasie Holendrzy rozpoczęli regularne kontrole, które miały na celu sprawdzenie, czy kierowcy przestrzegają przepisu.Po Holandii do państw tych dołączyły Włochy, natomiast w najbliższym czasie egzekwowanie zakazu w planach ma również Hiszpania.Zgodnie z art. 8 p. 8 rozporządzenia 561/2006 prawa hiszpańskiego jeżeli kierowca dokona takiego wyboru, dzienne okresy odpoczynku i skrócone tygodniowe okresy odpoczynku poza bazą można wykorzystywać w pojeździe, o ile posiada on odpowiednie miejsce do spania dla każdego kierowcy i pojazd znajduje się na postoju.Z kolei we Włoszech art. 14 ust. 7 zd. 3 Kodeksu Drogowego brzmi następująco: „Jeżeli limity określone w poprzednich okresach nie są spełnione przez ponad 20 procent, należy zastosować sankcję administracyjną wynoszącą od 425 do 1701 euro”. Warto również wspomnieć, że Simona Vicari zapowiedziała wcześniej wprowadzenie obowiązku posiadania umowy o pracę w pojeździe auta z firmą transportową. Zapis ten wprowadziła niegdyś Austria, w ślad której mają zamiar pójść Włosi.Kierowcy i firmy transportowe powinny więc mieć na uwadze, iż od maja we Włoszech można dostać wysoką karę za przebywanie w trakcie odbioru tygodniowej przerwy w kabinie pojazdu.Tagi: kierowca, prawo, TIR, transport, WłochyTwój adres email nie zostanie opublikowany. Pola, których wypełnienie jest wymagane, są oznaczone symbolem *Komentarz Podpis * Email * Witryna internetowa Save my name, email, and website in this browser for the next time I comment. 


Current ye@r *



Leave this field empty

Zapisz mnie do listy mailingowej.