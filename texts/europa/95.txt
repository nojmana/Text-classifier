Aktualnie przeglądasz
Bydgoszcz
PESA otrzymała decyzję Niemieckiego Urzędu Transportu KolejowegoNa zdjęciu: Tak prezentuje się Link dla Deutsche Bahn!Fot. PESA BydgoszczPESA Bydgoszcz poinformowała o uzyskaniu homologacji EBA dla spalinowych zespołów trakcyjnych produkowanych na zlecenie Deutsche Bahn. Pojazdy zostały dopuszczone do ruchu na terenie Niemiec.Niemiecki Urząd Transportu Kolejowego EBA wydał decyzję o dopuszczeniu dwuczłonowych Linków 30 maja – po przeprowadzonych wcześniej pozytywnie zakończonych badaniach i testach, które stanowiły podstawę do złożenia przez bydgoskiego producenta dokumentów niezbędnych do uzyskania homologacji.Brak dopuszczenia do ruchu był największym problemem w wypełnieniu jednego z najważniejszych kontraktów PESY. Jak informowaliśmy wcześniej, producent spodziewał się uzyskania homologacji jeszcze w maju. Teraz, gdy Linki mają już dopuszczenie na niemieckie tory, PESA będzie mogła rozpocząć dostawy pociągów dla DB Regio – spółki wchodzącej w skład grupy Deutsche Bahn.CZYTAJ WIĘCEJ: PESA w końcu wyśle Linki do Deutsche Bahn. W puli kontraktu ponad miliard euroRealizacja kontraktu wartego ponad miliard euro pomoże bydgoskiej firmie pokonać niedawne problemy. W miniony piątek PESA uzgodniła umowę z nowym inwestorem – całość akcji spółki ma przejść Państwowy Fundusz Rozwoju. Finalizacja transakcji ma nastąpić po uzgodnieniach pakietu finansowego z wierzycielami, czyli nie wcześniej niż w połowie przyszłego miesiąca.PESA Link to produkowany od 2012 roku spalinowy zespół trakcyjny, wyposażony w silniki nowej generacji spełniające wymagania w zakresie emisji spalin. System sterowania umożliwia jazdę w trakcji wielokrotnej do trzech pojazdów. Pociągi wyposażone są w nowoczesny system informacji pasażerskiej składający się z wyświetlaczy i automatycznego zapowiadania stacji wykorzystującego sygnał GPS. Pojazdy są wyposażone w udogodnienia dla osób niepełnosprawnych.W styczniu 2014 roku PESA zakończyła dostawy 31 Linków na rynek czeski, w 2016 dostarczyła pierwsze składy dla niemieckiego przewoźnika NEB; m.in. do obsługi linii Berlin – Kostrzyn nad Odrą. W Polsce pierwsze Linki otrzymało województwo zachodniopomorskie, a kolejne pojazdy eksploatują województwa lubuskie, dolnośląskie i wielkopolskie. Produkcja obejmuje pojazd jedno, dwu, trzy i cztero-członowe, w zależności od wymagań zamawiającego.Autor: Błażej BembnistaAutor: METROPOLIA BYDGOSKA.PL
Kontakt do redakcji:
tel. +48 518-480-751
(w godz. 7:00 – 17:00)
redakcja@metropoliabydgoska.pl DZIAŁ REKLAMY
reklama@metropoliabydgoska.plMaja Dorawa – 576-246-670Marcin Pawłowski – 512-951-051© Enjoy! Media 2015 | Wszelkie prawa zastrzeżone