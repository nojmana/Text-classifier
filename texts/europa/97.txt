Jak donosi BBC, w namierzeniu drapieżników pomógł dron. Wcześniej służby apelowały do okolicznych mieszkańców, by nie wychodzili z domu. W akcję poszukiwawczą zaangażowane były policja i straż pożarna. O ucieczce zwierząt niemieckie media poinformowały w piątek rano. Z wybiegów miały wydostać się dwa lwy, dwa tygrysy, jaguar, a także niedźwiedź. To właśnie ten ostatni został zastrzelony. Okazało się, że tylko temu drapieżnikowi udało się uciec z wybiegu po powodzi, którą wywołała nocna ulewa. Pozostałe zwierzęta były niewidoczne dla pracowników, ale pozostały w zalanych zagrodach. Po schwytaniu przeniesiono je w bezpieczne miejsce.Zoo powstało w 1965 roku. Kiedyś były w nim jedynie psy, osły i dzik, teraz jest domem dla 400 zwierząt. Każdego roku miejsce odwiedza 70 tys. ludzi.Zobacz także: "Tłit": dlaczego Rzecznik Praw Dziecka nie pojawił się na proteście w Sejmie? Źródło: BBC, thelocal.deMasz newsa, zdjęcie lub filmik? Prześlij nam przez dziejesie.wp.plMasz newsa? Powiedz nam o tym!Niebawem Polska ma stać się jedną wielką specjalną strefą ekonomiczną. W ubiegły tygodniu senatorowie poparli ustawę, która ma zastąpić system zwolnień podatkowych i ulg, działający obecnie w 14 specjalnych strefach ekonomicznych. Chodzi o powszechne wdrożenie form wspierania biznesu, które jak dotąd adresowane były jedynie do nielicznych.Specjalne Strefy Ekonomiczne działają w Polsce od lat. Jest ich kilkanaście, a korzystanie przez inwestujące w nich firmy z różnego rodzaju preferencji podatkowych, ma służyć wspieraniu określonych rodzajów działalności oraz wybranych sektorów gospodarki.Sektor logistyczny nie należy do kluczowych beneficjentów korzyści wynikających z przynależności do SSE. Wręcz przeciwnie, na długiej liście zajmuje jedno z najbardziej odległych miejsc.Według wyliczeń analityków z Colliers International, magazynowanie i usługi wspomagające transport stanowią zaledwie ok. 2 proc. skumulowanych inwestycji w SSE.Procentowo niewiele, choć globalnie są to jednak spore pieniądze, biorąc pod uwagę to, iż na inwestowanie w SSE wyrażono do tej pory ponad 2,2 tys. zezwoleń, a łączna wartość tych inwestycji to ponad 110 mld zł.Generalna zasada SSE polega na tym, że inwestorzy lokują swe projekty tam, gdzie państwo stwarza preferencje podatkowe. W przypadku obiektów sektora logistycznego (terminale, magazyny) ta motywacja działa jednak rzadko. Owo “kryterium podatkowe” jest ważne, ale w żadnym razie nie jest w stanie wygrać z racjonalnością, a ta wskazuje by magazyny przyprodukcyjne powstawały nie tam, gdzie są ulgi podatkowe, ale tam gdzie znajdują się fabryki, a inne magazyny i centra logistyczne budowane były w miejscach kluczowych dla optymalnej dystrybucji danych produktów, dostępności sieci handlowej, szlaków komunikacyjnych itp. I to się nie zmieni. Marek Foryński, dyrektor zarządzający BTS Group w Panattoni Europe, podkreśla jednak, że w przypadku branży logistycznej nowa sytuacja może wykreować kolejne rynki lokalne, które obecnie stanowią zaplecze dużych ośrodków miejskich i doprowadzić do uzupełniania ich o centra istotne z punktu widzenia łańcucha dostaw.Nowe zasady wspierania inwestycji są zatem w stanie dać pewien impuls do rozwoju inwestycji sektora logistycznego.– Zmiany dotyczą  np. oceny i wydawania zgody na działalność przez spółki zarządzające strefami. Faktem stało się także umożliwienie przedsiębiorcy uzyskanie ulg na inwestycję w wybranej przez siebie lokalizacji, na terenie całego kraju – mówi Michał Sikora, konsultant ds. gruntów, spraw technicznych i Specjalnych Stref Ekonomicznych w dziale powierzchni przemysłowych i logistycznych firmy Cushman & Wakefield.To istotna zmiana. Ubieganie się o pomoc w ramach SSE możliwe będzie w całej Polsce (na terenach, na których można prowadzić działalność gospodarczą), bez względu na planowaną lokalizację projektu. Oznacza to ograniczenie długotrwałych procedur związanych z rozszerzaniem granic SSE, w przypadku gdy inwestor chce zainwestować poza terenami należącymi do takich stref.Będzie można zatem skorzystać z ulg także w miejscach, gdzie powstają obiekty logistyczne, a nie tylko w wybranych lokalizacjach.A to oznacza, że firmom rozwijającym sektor logistyczny będzie łatwiej uzyskać dodatkowe środki tam, gdzie rzeczywiście inwestują. Główną formą pomocy publicznej będzie zwolnienie nowych inwestycji z podatku dochodowego, w ramach pomocy regionalnej.Obowiązujące dotychczas zezwolenie na prowadzenie działalności na terenie SSE będzie zastąpione uzyskaniem decyzji o wsparciu. Będzie ona udzielana przez spółkę zarządzającą SSE, w ramach uprawnień otrzymanych od Ministerstwa Rozwoju, po uprzedniej ocenie projektu inwestycyjnego.– Do najistotniejszych zmian należy zaliczyć wprowadzenie kryteriów jakościowych i ilościowych, które będą stosowane podczas oceny projektu przedsiębiorcy wnioskującego o wydanie decyzji o wsparciu. Przedsiębiorcy będą wnioskować o wydanie decyzji o wsparciu, która umożliwi uzyskanie w przyszłości zwolnienia z CIT lub PIT. Wprowadzone kryteria jakościowe i ilościowe będą natomiast bezpośrednio wpływały na możliwość uzyskania ulg podatkowych – mówi Michał Sikora.Kryteria ilościowe pokazują, że wspierane zostaną obszary kraju o wysokim bezrobociu. Oferowane będą również obniżki wymagań dla sektora małych i średnich przedsiębiorstw, co w znaczący sposób ma wpłynąć na rozwój tych firm. Analiza kryteriów jakościowych z kolei pokazuje, że pomoc publiczna w mniejszym stopniu będzie kierowana na ograniczanie bezrobocia strukturalnego. Nacisk został położony na premiowanie przedsięwzięć cechujących się wysoką innowacyjnością, kreowanie wyspecjalizowanych miejsc pracy i wspieranie działalności badawczo-rozwojowej.“Ustawa rozszerzająca SSE na całą Polskę może być szansą rozwoju szczególnie dla średnich, małych i mikro firm. Tworzy on równie atrakcyjne wsparcie, jak w innych krajach UE” – uważają eksperci kancelarii prawnej Ecovis.Zmianie ulega także czas, na który będzie udzielana decyzja o wsparciu. Nie będzie uzależniona od terminu, na jaki została ustanowiona SSE, a inwestor otrzyma zwolnienie podatkowe na okres średnio od 10 do 15 lat, w zależności od lokalizacji nowej inwestycji.Zdaniem specjalistów, nowa ustawa ma na celu zwiększenie oferty atrakcyjnych terenów inwestycyjnych, istnieje duża szansa, że magazyny i terminale będą powstawać w nowych, tańszych lokalizacjach. Preferowanie wysokich technologii może sprawić, że firmy będą częściej zlecać budowę bardziej zaawansowanych obiektów, w tym dedykowanych, typu BTS (built-to-suit), dostosowanych do indywidualnych, nierzadko bardzo specyficznych wymagań przyszłego użytkownika.– Niestety nie ma róży bez kolców. Nowe przepisy uzależniają również możliwość uzyskania zwolnień w odniesieniu do regionu wybranego pod inwestycję, a także od wielkości firmy, która ubiega się o zwolnienia. Na pewno do plusów zaliczyć można zastosowanie elastycznego – od 10 do 15 lat – okresu, w którym firmie przysługiwać będzie w przyszłości zwolnienie podatkowe – mówi Michał Sikora.Według niego pozytywną zmianą jest także szybkość procedury uzyskania decyzji o wsparciu – w przeciwieństwie do procedury objęcia statusem strefy danych gruntów w przeszłości.– Niestety, wysokość koniecznego do zainwestowania kapitału, szczególnie w rozwiniętych powiatach o niskiej stopie bezrobocia, spowoduje ograniczenia w dostępności do zwolnień. Według naszej wiedzy nawet 40 proc. przedsiębiorców, biorąc pod uwagę statystyki inwestycyjne, nie otrzymałoby zezwolenia na działalność, jeśli by wnioskowało o pomoc publiczną dla swoich projektów na nowych, proponowanych w ustawie zasadach. Rok 2019 może przynieść zupełnie inny obraz gospodarczy inwestycji bezpośrednich w Polsce oraz zweryfikuje możliwości uzyskania przez przedsiębiorców decyzji o wsparciu – ocenia Michał Sikora.Ogólne rokowania są jednak raczej pozytywne. Zdaniem Marka Foryńskiego, zmiany w ustawie o SSE powinny stworzyć więcej możliwości niż zagrożeń.– Dadzą nie tylko perspektywy inwestorom, ale i samorządom. Będą one mogły uzyskać środki finansowe niezbędne do odpowiedniego przygotowania obszarów pod nowe inwestycje – podsumowuje Marek Foryński.Fot. 7R© 2010-2018 Wszystkie prawa zastrzeżone