 / kremlin.ruWespazjan WielohorskiKontakt z autoremO niebezpieczeństwach czyhających na fanów w Rosji od kilku miesięcy piszą brytyjskie tabloidy. „Daily Express” cytuje wypowiedzi zamieszczane na portalu grupy Russian Hooligans – „Rozpoczynamy operację mundial. Nasze działania idą pełną parą”.Jeden z Rosjan ze wspomnianego portalu radzi Anglikom, by pochodzili na siłownię i się przygotowali. Gazeta przypomina starcia podczas mistrzostw Europy we Francji, kiedy niespełna 200 rosyjskich ultrasów starło się z angielskimi kibicami w Marsylii. W rezultacie kilkudziesięciu Anglików zostało rannych, a dwóch w stanie ciężkim przez kilka miesięcy walczyło o życie.CZYTAJ WIĘCEJ: Bez ceregieli. Mundial w Rosji i lans Putina - to szefa brytyjskiego MSZ "przyprawia o mdłości"Obecnie rosyjskie władze zarzekają się, że wszelkie przejawy chuligaństwa będą tłumić w zarodku. Nie wiadomo jednak, czy faktycznie nie zechcą wykorzystać starć stadionowych bandytów w celach propagandowych. W czasie zamieszek w Marsylii Igor Lebiediew, wiceprzewodniczący Dumy i członek władz Rosyjskiego Związku Piłki Nożnej, w następujący sposób skomentował w internecie wyczyny rosyjskich chuliganów: „Nie widzę nic strasznego w bójce kibiców. Przeciwnie, zuchy nasi chłopcy. Tak trzymać!”.
W filmie BBC „Russia’s Hooligan Army” jeden z rosyjskich ultrasów zapewnia, że jego koledzy czekają na mistrzostwa świata w Rosji, bo nie trzeba nigdzie wyjeżdżać, żeby się zabawić.„Na pierwszym miejscu jako przeciwnicy są Anglicy... na nich zawsze się czeka. Dla jednych to powinno być święto futbolu, a dla innych święto przemocy” – mówi do kamery zamaskowany Rosjanin. Wśród innych potencjalnych przeciwników wymienia się kibiców z Polski i Chorwacji. Podobnie uważa rosyjska gazeta „Sowietskij Sport”, która za szczególnie niebezpieczne (tzw. czerwony poziom zagrożenia) uznaje potencjalne starcia Rosjan z kibicami Anglii i Polski. Dziennik wskazuje też na mecz Polska–Senegal na stadionie Spartaka w Moskwie jako na miejsce możliwych polsko-rosyjskich zamieszek.Przybywających do Rosji fanów może niemile zaskoczyć prohibicja obowiązująca w dniu meczu, a także dzień wcześniej w promieniu dwóch kilometrów od stadionów i stref kibiców. W przypadku Moskwy zakazy będą obowiązywać przez 24 dni i mogą być rozszerzone na wszystkie miejsca „masowego przebywania obywateli”. Tych, którzy nie zadbali o zakwaterowanie z kilkumiesięcznym wyprzedzeniem, czekają kolejne „atrakcje”. W związku z mundialem ceny kwater i pokojów hotelowych wzrosły kilkakrotnie. Rekordem popisał się bezgwiazdkowy hotel w Kaliningradzie, który podwyższył ceny o 5,2 tys. proc. (do prawie 130 tys. rubli za dobę, ok. 7700 zł). W Moskwie po interwencji rządu postanowiono, że cena apartamentu w pięciogwiazdkowym hotelu nie może przekroczyć 650 tys. rubli za dobę (ok. 39 tys. zł).CZYTAJ WIĘCEJ: Islamscy terroryści znowu grożą krwawym mundialem! Podczas Mistrzostw Świata dojdzie do zamachu?Media zauważają, że tych, którzy do wynajętego pokoju zechcieliby zaprosić miejscowe prostytutki, należy uprzedzić, że jest to równie niebezpieczne co gra w rosyjską ruletkę. Rosja jest na pierwszym miejscu wśród krajów postsowieckich, jeśli chodzi o zagrożenie HIV, a liczba nosicieli wirusa dochodzi do miliona.Ostatecznie wspólnie z policją porządku podczas mundialu mają pilnować członkowie paramilitarnych grup, w tym tzw. wojska kozackiego, specjalnie na tę okazję przeszkoleni w ośrodkach specnazu. Zagraniczni kibice będą mogli oberwać przy tej okazji autentyczną kozacką nahajką, którą wspomniani kozacy wypróbowali podczas niedawnych protestów opozycji w zw. z czwartą inauguracją Władimira Putina na prezydenta Rosji.Promuj niezależne media! Podaj dalej ten artykuł na Facebooku i TwitterzeUdostępnijOceń artykuł
                Gwarancja USA przed szczytem z Kimem    
                Seria śmiertelnych wypadków w Tatrach    
                Prezydent udekorował 9-letniego Adriana    
                Ukradł 20 kilogramów wędlin i whisky    
                Zmarł Roman Kłosowski. Aktor miał 89 lat     / FLIKR/PETERSNOOPY/CC BY-SA 2.0redakcjaKontakt z autoremCałkowita, weryfikowalna i nieodwracalna denuklearyzacja Półwyspu Koreańskiego jest jedynym rezultatem, jaki USA są skłonne zaakceptować. Sankcje pozostaną w mocy, dopóki Pjongjang nie wstrzyma swoich programów rozwoju broni masowego rażenia w sposób nieodwracalny i dający się zweryfikować – powiedział Pomepo. Dodał, że jeśli działania dyplomatyczne nie będą szły „we właściwym kierunku”, sankcje mogą zostać dodatkowo zaostrzone.Sekretarz stanu zaznaczył, że jego kraj jest gotów dać Korei Płn. „unikalne" gwarancje bezpieczeństwa.Prezydent Trump zdaje sobie sprawę, że przewodniczący Kim pragnie bezpieczeństwa i jest gotowy zapewnić, że Korea Północna bez broni masowego rażenia będzie również bezpieczną Koreą Północną – oświadczył Pompeo.Wcześniej dialog Waszyngtonu z Pjongjangiem został niemal zerwany, gdy doradca Trumpa ds. bezpieczeństwa John Bolton zasugerował „libijski model” denuklearyzacji Korei Płn. Obserwatorzy oceniają, że Kim Dzong Un z pewnością wolałby uniknąć losu przywódcy Libii Muammara Kadafiego, który w 2003 roku zgodził się porzucić ambicje atomowe, a kilka lat później zginął z rąk wspieranych przez Zachód rebeliantów.Trump i Kim spotkają się jutro rano czasu lokalnego na wyspie Sentosa w południowej części Singapuru. Będzie to pierwsze spotkanie urzędującego prezydenta USA z przywódcą Korei Płn. w historii.UdostępnijOceń artykuł
                Wypowiedź Mosbacher, to nie stanowisko USA    
                Rewolucja w ubezpieczeniach turystycznych    
                Jest śledztwo ws. wypadku na zakopiance     
                CBA aresztowało trzy osoby    
                Witold Waszczykowski trafił do szpitala     Polityka PrywatnościREKLAMA W STREFIE WOLNEGO SŁOWA© Niezależna.pl        Portal Niezalezna.plWydawca: Słowo Niezależne Sp. z o.o.Cennik reklam: pobierzDesigned by: WebmodeRedaktor naczelny:Grzegorz Wierzchołowskig.wierzcholowski@niezalezna.pl Zastępca redaktora naczelnego:Dorota Kania Sekretarz redakcji:Grzegorz Brońskig.bronski@niezalezna.pl Redaktorzy wydania:Olga Alehno, Michał Gradus, Piotr Łuczuk, Marek Nowicki,Beata Mańkowska, Lidia Lemaniak, Michał Dzierżak Gazeta Polska VOD:telewizja@gazetapolska.tv Strażnik forum:straznik@niezalezna.pl Kontakt z Gazetą Polską Codziennie:redakcja@gpcodziennie.pl Kontakt ws. danych osobowych:iod@swsmedia.pl Nasza strona używa cookies czyli po polsku ciasteczek. Korzystając ze strony wyraża Pan/i zgodę na używanie ciasteczek (cookies), zgodnie z aktualnymi ustawieniami Pana/i przeglądarki. Jeśli chce Pan/i, może Pan/i zmienić ustawienia w swojej przeglądarce tak aby nie pobierała ona ciasteczek.