ForumWspółpracaAktualnościTestyPorady7 czerwca 2018Zdawało się, że Tipo to najlepsze, co spotkało Fiata w ostatnich latach. Przyzwoicie wyglądające, przestronne, pozbawione zbędnych udziwnień w wyposażeniu i przede wszystkim dobrze wycenione auto, wywołało spore zainteresowanie na polskim rynku.Na naszych drogach pełno ostatnio kompaktowych Fiatów w barwach taksówek, aut firmowych i samochodów prywatnych. Sukces tego auta w Polsce może sugerować, że centrala Fiata jest dumna ze sytuacji swojego modelu. Nic bardziej mylnego.Już nie od dziś można usłyszeć, że Fiat chce gruntownie zmienić porządek w swojej gamie modelowej. Pierwotnie miała ona być posortowana na dwie grupy – 500 i pochodne modele oraz Pandę i pochodne modele. Do pierwszej grupy miał się włączać następca Punto, a w drugą – następca Bravo. Prawie się udało, bowiem na rynek w miejsce wysłużonego Bravo udało się wprowadzić nową kompaktową rodzinę, nadając jej kultowe imię Tipo.Produkcją nowego modelu – który pierw trafił na rynek w formie sedana, a potem także hatchbacka i kombi – zajęły się zakłady Fiata w Turcji. Pierwszy rok (2015) auto powstawało tylko na wewnętrzny rynek jako Fiat Egea, od 2016 z kolei – pod znanym już szerzej emblematem Tipo.Kompaktowa nowość Fiata spotkała się z tak ciepłym przyjęciem rynku, że fabryka w Bursie musiała przejść na tryb trzech zmian. W pierwszym roku sprzedaży w Europie sprzedano dość przyzwoite 60 tysięcy sztuk, z kolei w 2017 – doskonałe 124 tysiące egzemplarzy.W samej Polsce w zeszłym roku Tipo było 12. najchętniej kupowanym nowym samochodem. Skoro jest tak dobrze, to dlaczego jest tak źle Fiacie?Pozornie dobrze prosperujący biznes musi jeszcze przynosić zyski. Dobre wyniki sprzedaży Fiata Tipo nie przynoszą jednak oczekiwanych korzyści centrali koncernu Fiat-Chrysler Automobiles. Oficjalnie chodzi jednak o kwestię coraz bardziej wyśrubowanych norm emisji spalin.Wszystkie silniki, jakie oferowane są pod maską Tipo, przestaną od 2019 roku spełniać obowiązkową na Starym Kontynencie normę Euro 6. Dostosowanie ich do tych standardów – zdaniem Sergio Marchionne, ustępującego szefa FCA – nie jest opłacalne. Oznacza to, że wraz z grudniem bieżącego roku Fiat Tipo zniknie ze wszystkich rynków Europy. Ku rozczarowaniu korporacji taksówkarskich, kierowców Ubera i ludzi szukających nowego kompaktu za przyzwoite pieniądze – także z Polski.Jeżeli zatem planowaliście kupić Fiata Tipo z salonu, śpieszcie się. Macie czas do sylwestra. Co potem? Oferta konkurencji, bowiem od 2019 roku Włosi chcą skupić się na 500-ce, Pandzie (nowe generacje obu aut poznamy do 2020 roku), 500L i 500X, roadsterze 124 i autach dostawczych. I to by było na tyle, ponoć tylko to się Fiatowi opłaca. Tylko tego Tipo żal… TEST: Renault Zoe R90 – elektryk o największym zasięgu w Polsce TEST: Nowy Opel Insignia Sports Tourer 2.0 CDTI / 170 KM / 400 Nm TEST: Citroen C4 Picasso aka SpaceTourer / 1.6 BlueHDI 120 KM / Shine TEST: Mitsubishi Outlander PHEV hybryda, która może jeździć tylko na prądzie Prawie 1/4 klientów odwołała swoje zamówienia na Teslę Model 3 Udany, ale nieopłacalny – Fiat Tipo w 2019 zniknie z Europy Policja zatrzymała auto elektryczne za jazdę po buspasie. Można, czy nie można? Od dzisiaj bez dowodu rejestracyjnego? Tak, ale za jego brak i tak mandat!<>Michał Gębacki0 Wirtualne lusterka boczne? Audi ma pomysł na przyszłość Koniec karty pojazdu i jedna tablica rejestracyjna? Pomysł powraca TEST: Renault Zoe R90 – elektryk o największym zasięgu w Polsce TEST: Nowy Opel Insignia Sports Tourer 2.0 CDTI / 170 KM / 400 Nm TEST: Citroen C4 Picasso aka SpaceTourer / 1.6 BlueHDI 120 KM / Shine TEST: Mitsubishi Outlander PHEV hybryda, która może jeździć tylko na prądzie Trochę polotu i finezji – poznajcie Audi Q8 Prawie 1/4 klientów odwołała swoje zamówienia na Teslę Model 3 Hyundai przerwał składanie zamówień na Kona Electric – za duże zainteresowanie! Co 10 minut ktoś kupuje Nissana Leaf w Europie Alfa Romeo MCA 001, czyli jak mogłaby wyglądać nowa 4C Peugeot 508 SW oficjalnie – pierwsze bezramkowe kombi od lat! Parkowanie na zielonej kopercie? Legalne, bo to nie znak drogowy Szybka zmiana warty – oto nowe BMW X5AktualnościTestyPorady