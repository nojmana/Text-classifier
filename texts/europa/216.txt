Dziś w jednej z podtarnowskich miejscowości policjanci zatrzymali kobietę. Ma to związek ze sprawą Joanny Matjaszek, która zaginęła w listopadzie 2000 roku. Wszystko wskazuje na to, że dziewczyna została zamordowana przez Przemysława W. Zatrzymana kobieta – jak się nieoficjalnie dowiedzieliśmy – to rodzina podejrzanego. Ma usłyszeć zarzut składania fałszywych zeznań, które miały pomóc ochronić potencjalnego sprawcę przed wymiarem sprawiedliwości. Tymczasem – jak dowiedział się Onet – to dopiero początek serii zatrzymań.Joanna Matjaszek była uczennicą liceum w podtarnowskim Wojniczu (woj. małopolskie). Chodziła do klasy maturalnej. Była wzorową uczennicą, która miała plany na przyszłość. Jednym z nich były studia na kierunku rehabilitacja. Kilka tygodni przed tragedią zdała egzamin na prawo jazdy. Joasia była ładną i spokojną dziewczyną, która miała całe życie przed sobą. Wszystko zmieniła toksyczna znajomość z Przemysławem W. (wówczas miał 21 lat) z Niwki (wioska pod Tarnowem).Dziewczyna była w nim bardzo zakochana. Spotykali się ze sobą od kilku miesięcy. Przemysław W. nie cieszył się jednak dobrą opinią. Był typem podrywacza, który miał problemy z agresją. Bywał impulsywny i nadużywał alkoholu.*** Jest ranek 3 listopada 2000 roku. Joasia przygotowuje się do wyjścia do szkoły. Rozmawia też z mamą o zakupach przed zbliżającą się studniówką. Dziewczyna znalazła już buty i sukienkę, które chciałaby kupić. Po lekcjach wybiera się do swojego chłopaka Przemysława W. na urodziny. Mężczyzna mieszka w Niwce pod Tarnowem. Po imprezie miała wrócić do domu. Nigdy tam nie dotarła."Po tym zabójstwie przestałem wierzyć w Boga". Czy to księża zabili Roberta Wójtowicza?Tymczasem podczas urodzinowej zabawy dochodzi do kłótni Joasi z jej chłopakiem. Przemysław W. był oburzony zachowaniem dziewczyny. O co chodzi? Chodzi o to, że Joasia za zaoszczędzone pieniądze kupiła sobie kurtkę, a nie głośniki do jego samochodu. Kilka dni przed zaginięciem napisał on do niej w tej sprawie także list.Po kłótni młoda kobieta opuszcza dom i udaje się w kierunku przystanku autobusowego. Ostatni raz widziana jest w Niwce w towarzystwie Przemysława W.Ten po zaginięciu dziewczyny jest przesłuchiwany przez śledczych. Potwierdza, że pokłócił się z dziewczyną. W pewnym momencie – jak wynika z jego zeznań – miał zapakować dziewczynę do samochodu i wywieźć do lasu. Jak przebiegły dalsze wydarzenia? Tego nie wiadomo, bo mężczyzna na tym swoje zeznania zakończył. Dodał, że nie ma też pojęcia, co się stało z jego dziewczyną.Tymczasem jakiś czas po zniknięciu dziewczyny, w domu gdzie mieszkał Przemysław W., znaleziono łańcuszek i torebkę należącą do Joasi. Z tych przedmiotów korzystała siostra mężczyzny, która przyznała, że dostała je od brata.
Miasteczko Szczucin. "Śmierci Marka Kapela nie wymyśliłaby nawet Agatha Christie" Sam Przemysła W. nic nie robił sobie ze zniknięcia swojej dziewczyny, szybko znalazł "pocieszenie" w ramionach kolejnej kobiety. To właśnie ona, kilka miesięcy po tajemniczym zaginięciu zgłosiła się na policję. Zeznała ona, że Przemysław W. pobił ją i zgwałcił. Podczas kłótni miał jej też powiedzieć, że jak nie będzie posłuszna, to zabije ją i zakopie, tak jak zrobił to z Joasią.Mimo tych zeznań mężczyzna nigdy nie został oskarżony. Ostatecznie tarnowska prokuratura umorzyła sprawę w 2007 roku, a akta trafiły do szafki.Po 10 latach od umorzenia, na początku 2017 roku, śledczy postanowili raz jeszcze przeanalizować całą sprawę. Pojawiły się też "nowe okoliczności".W ich efekcie dziś została zatrzymana jedna z kobiet, które zeznawały w tej sprawie. Jak nieoficjalnie ustaliliśmy, jest ona rodziną z podejrzewanym Przemysławem W. Zatrzymana miała składać fałszywe zeznania w sprawie. To mogło pozwolić na zapewnienie alibi mężczyźnie.Tymczasem jak się nieoficjalnie dowiedzieliśmy osób, które mogły składać fałszywe zeznania w tej sprawie, jest więcej. Śledczy nie wykluczają kolejnych zatrzymań.A co dzieje się z Przemysławem W.? Ten ostatnich kilka lat spędził w więzieniu za gwałt, bicie i znęcanie się nad kobietami. Na wolność wyszedł niedawno. Mieszkańcy Niwki tę wiadomość przyjęli z niepokojem. Jak przyznają, boją się, że historia Joasi znów może się powtórzyć.Chcesz porozmawiać z autorem? Napisz: dawid.serafin@grupaonet.plChcesz być na bieżąco z najważniejszymi informacjami dnia? Polub Onet Wiadomości na Facebooku!(pmd)