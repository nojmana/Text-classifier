Stawka minimalna za godzinę w Niemczechwynosi obecnie 8,84 euro i co dwa lata jest rewaloryzowana. Jak poinformował dziennik "Rheinische Post", powołując się na odpowiedź rządu RFN na interpelację poselską frakcji Lewica, aby przyszła emerytura była wyższa od minimum egzystencjalnego, stawka minimalna musiałaby zostać generalnie podniesiona do 12,36 euro.Według federalnego ministerstwa pracy przeciętne minimum egzystencjalne brutto emerytów wynosi obecnie 814 euro, ale tylko wtedy, kiedy nie przebywają oni w ośrodkach opieki. Z odpowiedzi rządu dla Lewicy wynika, że "aby przy tygodniowym wymiarze 38,5 godzin przez okres 45 lat to minimum osiągnąć, konieczna jest stawka godzinowa w wysokości 12,63 euro".Problem przyszłych emerytur narasta także w Polsce:Jednocześnie, jak wyjaśniło ministerstwo, w obliczeniach tych nie uwzględniono dodatkowych zabezpieczeń emerytalnych, które podnoszą wraźnie emeryturę całkowitą. Jednocześnie wątpliwości budzi fakt, czy pracobiorcę, który przez cały okres zatrudnienia otrzymywać będzie stawki minimalne, stać będzie na to, by składać prywatnie na dodatkowe zabezpieczenia. Jednocześnie przy takich warunkach zatrudnienia do rzadkości należą coraz bardziej emerytury zakładowe. Wiceszefowa klubu poselskiego Lewica Susanne Ferschl odebrała odpowiedź ministerstwa pracy jako potwierdzenie dla żądań jej partii ws. znacznego podniesienia płac minimalnych. W opinii Ferschl "ustawowa płaca minimalna jest płacą głodową i zamienia ludzi w osoby zdane na zasiłki". Uważa,ona, że płaca minmalna musi wzrosnąć niezwłocznie do 12 euro.Także zrzeszenie Niemieckich Związków Zawodowych (DGB) domaga się odczuwalnej podwyżki płac minimalnych. Szef DGB Reiner Hoffmann powiedział "Saabrücker Zeitung", że związki chcą poprzeć tę kwestię na kolejnym zaplanowanym na czerwiec posiedzeniu komisji rządowej ds. płac minimalnych. Zdaniem Hoffmanna sytuacja gospodarcza jest dobra, "zatem muszą być też porządne podwyżki".Z dotychczasowych szacunków Niemieckiego Urzędu Statystycznego wynika, że w bieżącym roku realna byłyby podwyżka z 8,84 do 9,19 euro. Komisja rządu Niemiec ds. płac minimalnych dokonuje na podstawie podwyżek taryfowych oraz ogólnej sytuacji gospodarczej regularnej korekty wysokości płac.