Włosi są zszokowani sytuacją, do jakiej doszło w mieście Piacenza na północy kraju. W czasie gdy ratownicy udzielali pomocy potrąconej przez pociąg turystce z Kanady, stojący na peronie młody mężczyzna robił selfie. Scenę tę uchwycił 26 maja swoim aparatem fotoreporter lokalnej gazety, która zdecydowała się je opublikować jako świadectwo całkowitego braku etyki. Na zdjęciu widać stojącego na peronie stacji kolejowej w Piacenza młodego mężczyznę w krótkich spodenkach. W wyciągniętej ręce trzyma telefon komórkowych, którym robi selfie z dramatyczną akcją ratowniczą w tle.  Po publikacji zdjęcia przez gazetę w mediach społecznościowych posypały się niewybredne komentarze pod adresem amatora selfie.   Dzięki gazecie dotarła do niego także policja i nakazała usunąć kontrowersyjne zdjęcia, na których widać ratowników pochylających się nad leżącą na torach młodą Kanadyjką. Obrażenia kobiety były na tyle poważne, że w szpitalu amputowano jej nogę.(j.)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.