Sprawa dotyczy zajścia z ubiegłego lata w mieście Bergisch Gladbach nieopodal Kolonii. Jak zeznał w sądzie Ahmet R., zaatakował i uderzył 40-letniego Thomasa K., aby zaimponować kolegom. Zaatakowany mężczyzna upadł na ziemię, a uderzenie o chodnik doprowadziło do złamania kości czaszki. K. trafił do szpitala, gdzie dzień później zmarł.Jak donosi dziennik "Koelner Express", Ahmet i jego koledzy podejrzewali, że mężczyzna był bezdomny i nawet po fakcie gratulowali napastnikowi. W rzeczywistości K. zostawił żonę i dwójkę dzieci w wieku 9 i 13 lat.Prokuratura chciała skazać napastnika na 2 lata i 8 miesięcy więzienia. Ale sąd zdecydował się wypuścić go na wolność. Wydając wyrok dwóch lat w zawieszeniu, sędzia Ulrike Grave Herkenrath stwierdziła, że "śmierć człowieka jest ostateczna i żaden sąd nie może tego zmienić". I choć przyznała, że wyrok zapewne nie zadowoli rodziny ofiary, to celem kary nie jest zemsta.- Może jest pewne oczekiwanie, że sprawca powinien cierpieć tak jak wy cierpicie, ale nie to jest celem postępowania karnego - powiedziała sędzia. Wyjaśniła, że sąd przede wszystkim musi mieć na uwadze skutek kary. A według Herkenrath, pobyt w więzieniu wpłynąłby negatywnie na jego przyszłe zachowanie. Uznała, że lepszą alternatywą jest edukacja.Aby uniknąć więzienia, Ahmet R. będzie musiał teraz uczestniczyć w 10 lekcjach antyprzemocowych każdego dnia i poddawać się badaniom na narkotyki. Rodzina zmarłego nie była zadowolona z wyroku. Jak notuje "Koelner Express", jego żona "gorzko płakała po łagodnym wyroku".Sprawę skomentowali też politycy, szczególnie ci na skrajnej prawicy."Musimy nauczyć naszych sędziów, że nie są pedagogami ani opiekunami w przedszkolu" - napisał na Twitterze Goetz Froemming, deputowany do Bundestagu z Alternatywy dla Niemiec."Decyzja o przeniesieniu działalności z Budapesztu została podjęta w czasie, gdy rząd Węgier przygotowuje się do nałożenia kolejnych restrykcji na organizacje pozarządowe poprzez pakiet ustaw, który określa jako »Stop Soros«" - podkreśliła fundacja w oświadczeniu.Jak dodano, budapeszteńskie biuro fundacji zostanie przeniesione do Berlina, ale Open Society będzie nadal wspierała organizacje pozarządowe na Węgrzech.Fundacja Open Society działa na Węgrzech od 1984 r. Budapeszteńskie biuro jest jednym z ośrodków regionalnych fundacji i tu rozdzielana jest pomoc trafiająca do innych państw. W biurze pracuje 100 osób, w tym 60 Węgrów.George Soros: toczymy bój o wspólną Europę Na Węgrzech od kilku lat trwa intensywna kampania wymierzona w Sorosa. Władze zarzucają mu działania na rzecz sprowadzenia do Europy milionów emigrantów. Był to też jeden z kluczowych wątków kampanii partii Viktora Orbana, Fideszu, przed wyborami parlamentarnymi 8 kwietnia. W głosowaniu tym rządząca koalicja konserwatywnego Fideszu i Chrześcijańsko-Demokratycznej Partii Ludowej odniosła zwycięstwo po raz trzeci z rzędu i zdobyła większość 2/3 mandatów w parlamencie.Rzecznik frakcji Fideszu Janos Halasz zapowiedział zaraz po wyborach, że już w maju parlament może przyjąć pakiet ustaw antyimigracyjnych nazwany "Stop Soros", mający umożliwić zakazywanie działalności organizacjom wspierającym migrację.W jednym z trzech projektów pakietu antyimigracyjnego przewidziano, że organizacje wspierające migrację musiałyby uzyskać zgodę na prowadzenie takiej działalności, a wydawałby ją minister spraw wewnętrznych po przeanalizowaniu względów bezpieczeństwa.Drugi projekt zakłada dla wspierających migrację organizacji otrzymujących środki z zagranicy opłatę wynoszącą 25 proc. zagranicznego wsparcia. Trzeci zaś przewiduje, że osoby organizujące nielegalną migrację, których działalność jest sprzeczna z interesem bezpieczeństwa Węgier, będą obejmowane zakazem pobytu w pasie 8 km od granicy kraju. W przypadku cudzoziemców zakaz taki mógłby w szczególnych przypadkach obejmować całe terytorium Węgier.ONZ określiła jeden z projektów ustaw jako "zamach na prawa człowieka" i zaapelowała do rządu w Budapeszcie o utrzymanie prawa do wolności stowarzyszania się.Premier Węgier Viktor Orban oświadczył w ubiegłym miesiącu, że spodziewa się dalszego konfliktu o migrację z fundacją Open Society amerykańskiego milionera George’a Sorosa mimo zapowiedzi, że zamknie ona swe biuro w Budapeszcie.- Słuchacze zapewne zrozumieją, jeśli nie będę płakał krokodylimi łzami – oznajmił Orban w Radiu Kossuth w związku z zapowiedzią zamknięcia oddziału fundacji Open Society w stolicy Węgier i otwarcia go w Berlinie.Orban powiedział, że "kręgi Sorosa" przed wyborami parlamentarnymi na Węgrzech z 8 kwietnia "uruchomiły niesamowite pieniądze", by doprowadzić do zwycięstwa opozycji, ale "postawiły na złego konia" i "teraz właśnie spadają".- Od dawna znam spekulantów finansowych, także samego George’a Sorosa. To takie zajęcie, taki światopogląd, taki sposób myślenia, że nigdy się nie poddadzą. Dobrze o tym wiemy. Można wygrać bitwy, ale nie ma mowy o ostatecznym wygraniu wojny – oświadczył Orban.Chcesz być na bieżąco z najważniejszymi informacjami dnia? Polub Onet Wiadomości na Facebooku!(sp)