Turcja, Węgry i Polska to, jak wyliczył Bloomberg, kraje o najwyższym udziale zadłużenia zagranicznego w relacji do PKB. Nad Wisłą sięga ono 55,6 proc. Według gazety czyni to naszą gospodarkę bardziej "kruchą" (z ang. fragile) i podatną na światowe zawirowania, jak np. wzrost rentowności amerykańskich obligacji, niż inne kraje.Nasze zadłużenie w walutach obcych jest trzecim najwyższym w zestawieniu Bloomberga dot. gospodarek Emerging Markets. Najbardziej narażone na wahania nastrojów i odpływ kapitału są Turcja (67, 6 proc.) oraz Węgry (63,8 proc.). - Przedsiębiorstwa i rządy krajów rozwijających się będą musiały poradzić sobie z rosnącą presją, kiedy przyjdzie im spłacać dług - pisze gazeta.Według Bloomberga gospodarki rozwijające się w przyszłym roku będą musiały spłacić lub refinansować 249 mld dol. - To jest spuścizna trwającego 10 lat objadania się tanim pieniądzem, podczas którego rynki wschodzące ponad dwukrotnie zwiększyły swoje zadłużenie w dolarach, ignorując wiele lekcji historii z kryzysu zadłużenia latynoamerykańskiego z lat 80., azjatyckiego kryzysu finansowego lat 90. i argentyńskiego bankructwa z lat 2000" - czytamy.- Stres dopiero się zacznie - ostrzega gazeta.Jak podkreślono w artykule, nawet te gospodarki, które zabezpieczyły swój dług w lokalnej walucie, nie są niewrażliwe na spowolnienie globalnej płynności przez Rezerwę Federalną, czytaj: podwyżkę stóp i zrzucanie bomby bilansowej."Jest tak ze względu na znaczącą obecność zagranicznych inwestorów wrażliwych na zmiany w rozwiniętych gospodarkach" - tłumaczy Bloomberg.- W najbliższym czasie oczekujemy dość trudnej sytuacji - komentuje Sonja Gibbs z IIF. - Im ostrzejszy wzrost kursu dolara i stóp procentowych, tym większe ryzyko zagrożeń w perspektywie krótkoterminowej - dodaje.Według niej rosnące stopy w USA będą miały efekt domina nawet na lokalnych rynkach długu (na szczęście do tej pory polskie obligacje zachowują się względnie stabilnie, co ma związek z solidną sytuacją ekonomiczną naszego kraju).Co może zachwiać naszymi aktywami? Rzecz, o której już nieraz na Business Insider Polska pisaliśmy - dochodowość amerykańskiego długu. 10-letnie rentowności skarbowe wzrosły w tym miesiącu do najwyższego poziomu od 2011 r., przekraczając 3 proc. Jamie Dimon, szef JP Morgan Chase ostrzega, że mogą one dojść nawet do 4 procent. To będzie oznaczało odpływ kapitału z naszego regionu i poważne turbulencje. Także dla Polski.Business Insider INSIDE TRENDS – zbliża się wielka konferencja o trendach światowego biznesuTen startup może zrewolucjonizować wykrywanie chorób zakaźnych [WYWIAD]Psychoterapeuci przekonują, że lepszy sen można osiągnąć dzięki kilku drobnym zmianom w stylu życiaW jakim wieku osiągasz szczyt swoich możliwościOto cztery oznaki, że ktoś próbuje tobą manipulowaćFintech należący do Alibaby i Jacka Ma jest już wart więcej niż Goldman Sachs