
								Wydrukowano:
								2018-06-11 15:13:37.713844+02:00
wiadomości z Polski i ze świata
								opublikowano: 2018-05-15 18:08:50+02:00

								
									· aktualizacja: 2018-05-15 18:13:04+02:00

								opublikowano: 2018-05-15 18:08:50+02:00

								
									· aktualizacja: 2018-05-15 18:13:04+02:00
wPolityce.plCPK przyniósłby Polsce nie tylko korzyści ekonomiczne lecz również przyczyniłby się do poprawy bezpieczeństwa w regionie– mówi gen. Frederick Benjamin „Ben” Hodges w rozmowie z Aleksandrą Rybińską i Michałem Karnowskim na łamach tygodnika „Sieci”.Gen. Hodges chwali projekt Centralnego Portu Komunikacyjnego i zauważa rolę tego projektu w zwiększaniu obronności państwa polskiego i flanki wschodniej NATO.Ten projekt jest dokładnie tym, czego potrzebuje Sojusz Północnoatlantycki i co ma na myśli Komisja Europejska, gdy mówi o zwiększeniu mobilności wojsk. Gdy byłem głównodowodzącym siłami zbrojnymi USA w Europie, największym wyzwaniem była mobilność, czyli zdolność do przerzutu wojsk szybciej niż Rosjanie. Ten projekt odpowiada na to wyzwanie– powiedział. Widać ogromny potencjał tego projektu, tego hubu, który może pociągnąć za sobą wiele innych inicjatyw w regionie. To jest to, czego potrzebuje Sojusz, czego potrzebuje Europa dla poprawy swojego bezpieczeństwa— dodał. Hodges nie kryje, że Rosja i jej polityka to ogromne zagrożenie dla Polski i Europy.Osobiście traktuję zagrożenie płynące ze strony Rosji bardzo poważnie. Jej strategicznym celem nie jest jednak militarny podbój Europy, tylko zmiana obecnego ładu światowego— mówi.Jej metoda to tworzenie napięć i podsycanie sporów. Nie uważam więc, że planuje atak na Polskę i podbój Europy aż po Ren. Spodziewałem się tego w 1981 r., gdy byłem porucznikiem. Nie, oni chcą po prostu wykazać, że NATO nie jest w stanie obronić swoich członków. Oznacza to możliwość krótkiego, ograniczonego w zasięgu ataku w połączeniu z wojną hybrydową. Cyberwojną i wewnętrznymi zamieszkami tworzącymi konieczność rosyjskiej interwencji, by chronić miejscowych Rosjan, np. Na Litwie czy Łotwie— tłumaczy. Były głównodowodzący siłami zbrojnymi USA w Europie podkreślił wagę sojuszu polsko-amerykańskiego.Gdy byłem głównodowodzącym sił zbrojnych USA w Europie, Polska była w centrum strategii odstraszania NATO. Z powodów geograficznych, ale także z powodu dobrej woli i gotowości do współpracy, profesjonalnych kobiet oraz mężczyzn należących do polskich sił zbrojnych i dobrych poligonów. Dlatego zawsze prosto z Bremerhaven jechaliśmy do Drawska Pomorskiego i Żagania na ćwiczenia szybkiego rozmieszczenia sił. Polska jest bardzo ważnym sojusznikiem Stanów Zjednoczonych, i to od chwili naszej rewolucji. To długa relacja. Macie wspólną granicę z Rosją, jesteście sąsiadem Ukrainy, gdzie jesteśmy mocno zaangażowani w celach stabilizacyjnych. Polska jest w samym środku wszystkich tych ważnych rzeczy i NATO będzie pracowało nad tym, by osiągnąć większą spójność – między Morzem Bałtyckim a Morzem Czarnym i Bałkanami. Kraje V4 są w samym środku Sojuszu. Polska jest i pozostanie więc kluczowym graczem w NATO. CPK to metafora roli Polski w Europie, a może ona w przyszłości, wraz z powstaniem tego hubu, jeszcze się zwiększyć— stwierdził. Były amerykański wojskowy podkreślił też przygotowanie i profesjonalizm polskich żołnierzy, z którymi miał możliwość wspólnej służby podczas misji w Iraku i Afganistanie.Służyłem u boku polskich żołnierzy w Iraku i Afganistanie oraz tu, w Europie. Nie ma armii, która miałaby bardziej inteligentnych żołnierzy i oficerów. Jakość polskiej armii, polskich żołnierzy jest tak samo dobra jak każdego innego kraju w Europie. Nie mówiłbym tak, gdyby nie była to prawda. A widziałem to na własne oczy. To, co naprawdę robi na mnie wrażenie w polskich siłach zbrojnych, to to, jak szybko się dostosowują. Do standardów NATO— powiedział Frederick Benjamin „Ben” Hodges.    
							Publikacja dostępna na stronie: https://wpolityce.pl/polityka/394410-wazny-wywiad-gen-hodges-dla-sieci-cpk-przyczynilby-sie-do-poprawy-bezpieczenstwa-w-regionie
„Sieci” - tygodnik osobistych opinii w sprzedaży także w formie e-wydania na stronie http://www.wsieciprawdy.pl/e-wydanie.htmlProgram TVForum dyskusyjneTwoje FinansewSklepikuwPolsce.plSieć PrzyjaciółRedaktor Naczelna: Marzena NykielZespół: Łukasz Adamski, Wojciech Biedroń, Piotr Czartoryski-Sziler, Marcin Fijołek, Adam Kacprzak, Jacek Karnowski, Michał Karnowski, Tomasz Karpowicz, Kamil Kwiatek,  Aleksander Majewski, Tomasz Plaskota, Agnieszka Ponikiewska, Adam Stankiewicz, Weronika Tomaszewska.Autorzy: Piotr Cywiński, Krzysztof Feusette, Krystyna Grzybowska, Grzegorz Górny, Edyta Hołdyńska, Jerzy Jachowicz, Stanisław Janecki, Dorota Łosiewicz, Maja Narbutt, Maciej Pawlicki, Andrzej Potocki, Marek Pyza, Aleksandra Rybińska, Wiktor Świetlik, Marcin Wikło.Kontakt: redakcja@wpolityce.plWydawca: Fratria Sp. z o.o.Adres do korespondencji: ul. Finlandzka 10, 03-903 WarszawaKontakt do biura reklamy: reklama@fratria.pl
Kontakt
RSS
Regulaminy
Polityka prywatności
Ustawienia prywatności
Używasz przestarzałej wersji przeglądarki Internet Explorer posiadającej ograniczoną funkcjonalność i luki bezpieczeństwa. Tracisz możliwość skorzystania z pełnych możliwości serwisu.Zaktualizuj przeglądarkę lub skorzystaj z alternatywnej.Ta strona używa cookie. Dowiedz się więcej o celu ich używania i możliwości zmiany ustawień cookie w przeglądarce. Korzystając ze strony wyrażasz zgodę na używanie cookie, zgodnie z aktualnymi ustawieniami przeglądarki.