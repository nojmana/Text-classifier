Nie żyje Anthony Bourdain – taką informację podała telewizja CNN. Gwiazdor amerykańskich programów kulinarnych zmarł w wieku 61 lat. Anthony Bourdain został znaleziony martwy w pokoju hotelowym w Strasburgu we Francji. Był w trakcie przygotowywania kolejnego odcinka swojego znanego na całym świecie programu o podróżach kulinarnych.Jak podała telewizja CNN, Anthony Bourdain popełnił samobójstwo."Z ogromnym smutkiem potwierdzamy informacje o śmierci naszego przyjaciela i kolegi, Anthony'ego Bourdaina" - brzmiało oświadczenie CNN, wyemitowane w piątek rano czasu lokalnego - "Jego zamiłowanie do wielkich przygód, nowych znajomości, doskonałego jedzenia i napojów oraz niezwykłe historie ze świata czyniły go wyjątkowym mówcą. Jego talenty nigdy nie przestawały nas zadziwiać i będzie nam go bardzo brakować"."W tym trudnym czasie myślami i modlitwami jesteśmy z jego córką i rodziną" - dodano.Nieżyjący już szef kuchni znany był nie tylko z telewizji, lecz także jako autor licznych książek o tematyce kulinarnej. "Poprzez swoje programy telewizyjne i książki badał ludzką naturę i pomagał ludziom inaczej patrzeć na jedzenie, podróżowanie i siebie samych" - podało CNN. Podkreśliło jednocześnie, że Bourdain walczył o prawa ludzi marginalizowanych oraz na rzecz bezpieczniejszych warunków pracy pracowników restauracji."W swojej karierze zdobył praktycznie każdą nagrodę, jaką można uzyskać w tej branży" - czytamy na portalu CNN.Bourdain urodził się w 1956 roku w Nowym Jorku. Wśród jego najbardziej znanych programów są "Miejsca nieznane" oraz "Bez rezerwacji".(j.) Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.