Firma Tokamak Energy poinformowała o udanych testach osiągów swojej maszyny ST 40. To urządzenie do syntezy jądrowej, które uruchomiono w zeszłym roku. Wczoraj ujawniono, że udało się osiągnąć temperaturę plazmy o wysokości 15 milionów stopni Celsjusza wewnątrz reaktora.Celem firmy jest uzyskiwanie energii termojądrowej. Dzięki prywatnemu sektorowi finansowemu, przedsięwzięcie rozwija się bardzo płynnie, przez co wiąże się duże nadzieje z projektami firmy. Dyrektor generalny Tokamak Energy, Jonathan Carling, twierdzi, że ich osiągnięcia mogą przynieść korzyść dla całego świata. Do tej pory firma zebrała 40 milionów dolarów na swoje przedsięwzięcia.ST40 to reaktor wielkości furgonetki. Jest dużo, dużo mniejszy od typowych reaktorów jądrowych. Typowo takie urządzenia mogą być wielkości domu a nawet boiska piłkarskiego. ST40 działa poprzez wykorzystanie procesu kompresji scalającej, w ten sposób osiąga tak wysokie temperatury. Uwalnia energię w postaci pierścieni plazmy, które zderzają się, wytwarzając pola magnetyczne. Następnie te pola "łączą się" poprzez połączenie ponowne.Korzystając z bardzo zwartej konstrukcji, Tokamak Energy twierdzi, że może osiągać znacznie wyższe ciśnienie plazmy, niż typowe urządzenia tokamak. W 2025 roku firma ma nadzieję opracować urządzenie energetyczne na skale przemysłową. W 2030 roku ich urządzenia mają rozpocząć dostarczanie energii do sieci energetycznych.Masz newsa, zdjęcie lub filmik? Prześlij nam przez dziejesie.wp.pl
Jak informuje „The Sun”, 24-letni Davide Morana był pasjonatem sportu oraz uwielbiał spędzać czas na plaży. Fatalna pomyłka lekarzy sprawiła, że mężczyzna jest teraz zdany na pomoc innych. W wyniku amputacji stracił stopy i dłonie. 

Pochodzący z Włoch Morana mieszkał w Murcji, w południowo-wschodniej Hiszpanii. W styczniu poczuł się źle, w związku z czym poszedł do szpitala. Narzekał na gorączkę oraz ból szczęki. Pielęgniarki pobrały mu krew oraz mocz. Analiza próbek nic nie wykazała, w związku z tym 24-latek został odesłany do domu, a lekarze powiedzieli mu, że ma po prostu grypę. 

Po powrocie do domu stan Morany zaczął się pogarszać. Temperatura ciała wzrosła do ponad 39 stopni Celsjusza, zaczął też wymiotować. Następnego dnia obudził się z brązowymi plamami pokrywającymi twarz. Podobne ślady odkrył na stopach. Mężczyzna ponownie udał się do szpitala, gdzie zdiagnozowano u niego zapalenie opon mózgowo-rdzeniowych. Z powodu infekcji w ciągu dwóch dni plamy zmieniły kolor z brązowego na fioletowy i pokryły większą część ciała 24-latka. 

Lekarze zdiagnozowali u Morany niewydolność wielonarządową. Rozpoczęła się walka o życie. Przez tydzień mężczyzna leżał w stanie śpiączki farmakologicznej. Po wybudzeniu okazało się, że ma niewydolność nerek, a ślady na ciele zamieniły się w pęcherze lub czarne plamy. Konieczna okazała się amputacja stóp i dłoni 

Morana mimo ciężkich doświadczeń nie poddaje się w walce o lepszą przyszłość. Założył kampanię crowdfundingową, w której zbiera pieniądze na protezy. 

Czytaj także: Niezwykły wyczyn 24-latki bez nóg. Przy pomocy rąk zdobyła „Święty Graal kardio”
Czytaj tygodnik „Wprost” w wersji elektronicznej jako e-wydanie lub aplikacja mobilna na Android, iPad oraz iPhone.