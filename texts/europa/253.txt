Burmistrz Salonik, drugiego co do wielkości miasta Grecji, Salonik, został pobity przez kilka osób na ceremonii upamiętniającej zabicie Greków pontyjskich przez Turków podczas pierwszej wojny światowej – poinformowały miejscowe władze.Zwiększa się niepokój mieszkańców greckich wysp z powodu nasilonego napływu migrantów. Trwa on od sierpnia głównie na Lesbos, Chios i Samos i coraz...
                            75-letniego Janisa Butarisa przewrócono i kopano w głowę i nogi, rzucano w niego butelkami i kamieniami – relacjonuje portal Greek Reporter. Butaris trafił do szpitala.              
Do zdarzenia doszło w sobotę w Salonikach. Kilkanaście osób podeszło do Butarisa i zażądało, by opuścił ceremonię opuszczenia flagi. Portal Greek Reporter twierdzi, że napastnikami byli „ultraprawicowi ekstremiści”. Zaznacza, że Butaris jest zwolennikiem zbliżenia pomiędzy Grecją i Turcją.              
– To był koszmar – powiedział burmistrz, cytowany przez Greek Reporter. – Kilka osób mnie zaatakowało. Bili mnie wszędzie – dodał. #wieszwiecejPolub nas

Atak potępili greccy politycy. Premier kraju Aleksis Cipras określił napastników jako „ultraprawicowych zbirów, którzy będą musieli ponieść konsekwencje swoich działań”.              
Rządząca Koalicja Radykalnej Lewicy uznała, że była to „faszystowska próba zastraszenia” burmistrza. Napad potępiła też główna opozycyjna partia Nowa Demokracja, apelując o „natychmiastowy areszt” dla napastników.  

© Telewizja Polska S.A 00-999 Warszawa ul. J.P. Woronicza 17