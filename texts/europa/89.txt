Drzewo upamiętniające rotmistrza Witolda Pileckiego posadzono w Budapeszcie w parku imienia błogosławionej Sary Salkahazi. To bohaterka węgierska, która ratowała Żydów podczas II wojny światowej. O wydarzeniu poinformowała dyrektor Instytutu Polskiego w Budapeszcie Joanna Urbańska.Dzieci Witolda Pileckiego - Zofia i Andrzej - razem z wiceministrem sprawiedliwości Patrykiem Jakim odsłoniły nieznany dotąd portret rotmistrza....
                            Uroczystość, na której przemawiali m.in. szef komisji spraw zagranicznych parlamentu Węgier Zsolt Nemeth i ambasador RP Jerzy Snopek, rozpoczęła się od spotkania w pobliskim Centrum Pamięci o Holokauście. Wykład o Pileckim wygłosił tam dyrektor Muzeum Żołnierzy Wyklętych i Więźniów Politycznych PRL Jacek Pawłowicz. 
Dąb ku czci Pileckiego został przywieziony do Budapesztu z Ostrowi Mazowieckiej, rodzinnego miasta żony rotmistrza, Marii – podkreśliła Ubrańska. Tablicę na drzewie poświęcił proboszcz polskiej parafii personalnej w Budapeszcie ksiądz Krzysztof Grzelak. 
Drzewo zostało zasadzone z inicjatywy Instytutu Polskiego i polskiej ambasady. 

Uzasadniając wybór miejsca Urbańska podkreśliła, że park przylega do Centrum Pamięci o Holokauście, a poza tym nosi imię bohaterki, która, podobnie jak Pilecki, poświęciła życie, by ratować innych. 

Na ścianie jednego z domów przy parku znajduje się też mural przedstawiający uczestnika walk z wojskami sowieckimi podczas rewolucji węgierskiej 1956 r. Gabora Angyala, który udział w obronie Budapesztu przypłacił życiem. 

Dąb im. rtm Witolda Pileckiego w Budapeszcie! Brawa dr Jacek Pawłowicz!#pilecki @MuzeumWykletych pic.twitter.com/pb8oEzpRp4— MKupiszewska (@MaKupiszewska) 29 май 2018 г.



– Te trzy postaci pięknie ze sobą harmonizują – oceniła Urbańska. 
Witold Pilecki urodził się 13 maja 1901 r. Brał udział w wojnie z bolszewikami i wojnie obronnej 1939 r. W 1940 r. dobrowolnie oddał się w ręce Niemców i trafił do Auschwitz, aby zdobyć informacje o obozie, które znalazły się w tzw. raportach Pileckiego. 

Po wojnie oskarżony i skazany przez komunistyczne władze w Polsce, został stracony w Warszawie w 1948 r. 
#wieszwiecejPolub nas 

Dąb im. rtm Witolda Pileckiego w Budapeszcie! Brawa dr Jacek Pawłowicz!#pilecki @MuzeumWykletych pic.twitter.com/pb8oEzpRp4© Telewizja Polska S.A 00-999 Warszawa ul. J.P. Woronicza 17



