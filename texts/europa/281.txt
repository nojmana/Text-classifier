REKLAMAUnia Europejskaźródło: ShutterStockRankiem 14 maja okazało się, że na razie spełzły na niczym negocjacje, 
które Komisja Europejska prowadzi z polskim rządem w sprawie wycofania 
wniosku o stwierdzenie ryzyka poważnego naruszenia przez Polskę wartości
unijnych. Stwierdzenie przez Radę UE tego ryzyka to unijna procedura, 
która co prawda nie pociąga za sobą skutków prawnych, niemniej jednak ma
znaczenie wizerunkowe. REKLAMAW przypadku Polski chodzi oczywiście o naruszenie zasady państwa prawa przez trwające od dwóch i pół roku działania skierowane przeciw niezależnemu sądownictwu. Za wnioskiem Komisji musiałyby zagłosować 22 państwa członkowskie i niepewność co do rezultatu głosowania stanowi prawdopodobną przyczynę podjęcia negocjacji.Z przecieków wiadomo, że KE stawia polskiemu rządowi warunki, pod którymi wycofa z Rady wniosek. Szczegóły różnią się zależnie od źródła przecieków. Ogólnie jednak mają dotyczyć odwrócenia reform, czyli dzieła zniszczenia, Sądu Najwyższego i sądów powszechnych. Interesujące, że nie dotyczą Trybunału Konstytucyjnego. Od początku zamachu na trybunał, czyli od dwóch i pół roku, Komisja podkreślała, że niezależność sądownictwa konstytucyjnego stanowi nieodzowny element państwa prawa i że działania PiS niezależność tę naruszają. Rezygnując z walki w tej kwestii, Komisja legitymizuje zamach stanu.Nie jest to pierwsza porażka Komisji jako strażniczki państwa prawa. Wcześniejszy od Polski przypadek Węgier nie spotkał się z żadną skuteczną reakcją – do historii przeszły za to działania wywołane bezprawnym obniżeniem wieku emerytalnego i w rezultacie wymianą sędziów. Komisja skierowała skargę do TSUE, zarzucając Węgrom dyskryminację ze względu na wiek. Sprawę co prawda wygrała i rząd wypłacił usuniętym sędziom odszkodowania, ale zmian w sądownictwie to nie cofnęło.Nie przeszkodziło to Komisji zastosować wobec Polski tej samej metody i – w odniesieniu do prawa o ustroju sądów powszechnych – wszcząć postępowania o dyskryminację ze względu na płeć przez nierówne obniżenie wieku przejścia sędziów w stan spoczynku. W przypadku Polski wniesienie wniosku do Rady poprzedziły ponad dwa lata bezowocnego „dialogu”; Komisja wydała cztery rekomendacje, a polski rząd je zignorował. Podnoszono w publicystyce i w nauce, że Traktaty unijne nie dają Komisji skutecznych narzędzi do walki z naruszeniami państwa prawa. Tezę tę obalił Trybunał Sprawiedliwości. W sprawie Associaçao Sindical dos Juízes Portugueses, dotyczącej zarobków sędziów portugalskich, orzekł, że naruszenie niezależności sądownictwa samo w sobie stanowi naruszenie prawa unijnego, które Komisja może ścigać w trybie skargi do trybunału. Otworzyło to możliwość wszczęcia przez Komisję postępowania przeciw Polsce w sprawie działań skierowanych przeciw wymiarowi sprawiedliwości. Komisja nie skorzystała z tej możliwości. Podobnie jak stało się w przypadku Puszczy Białowieskiej, również w przypadku reform sądownictwa Trybunał Sprawiedliwości mógłby zarządzić środki tymczasowe, zakazujące Polsce wprowadzenia reform w życie przed ostatecznym orzeczeniem o ich zgodności z prawem unijnym.Z punktu widzenia Unii obecna bierność Komisji stanowi porażkę projektu integracji. Zbieramy obecnie owoce długotrwałego oporu przeciw wzmacnianiu integracji, planowego przenoszenia środka ciężkości polityki z Brukseli do krajów członkowskich. Zwolennicy Europy ojczyzn odnieśli zwycięstwo, paraliżując możliwość samodzielnego działania instytucji unijnych i uzależniając je od zgodnej woli państw. Brak skutecznych instrumentów nadzoru nad państwami nie jest skutkiem tego, że takich instrumentów nie udało się opracować – lecz tego, że takich instrumentów chciano uniknąć. W rezultacie Unia staje się platformą współpracy między państwami łudzącymi się co do swojego znaczenia na świecie.Zaniechania instytucji unijnych sprzyjają jednocześnie rozpowszechnieniu się w państwach członkowskich radykalnej prawicy, której niekonstytucyjnym zapędom nikt nie stawia tamy. Brak w Unii podmiotowości politycznej, która umożliwiałaby przeciwstawienie rozumowej i konstytucyjnej słuszności argumentom odwołującym się do demokratycznej legitymizacji, która usprawiedliwia jakoby każdy występek wybrańców ludu. Jest tak nie od dzisiaj: mimo wpisania w poczet wartości demokracji, rządów prawa, godności i praw człowieka, Unia nie potrafiła poradzić sobie ani z tajnymi więzieniami CIA, ani z deportacjami Romów z Francji. Indolencja wobec Węgier i Polski stanowi dla sił antyliberalnych, ale i dla elektoratu, kolejne potwierdzenie bezsilności i braku idei obecnych elit.Nie oznacza to, że sytuacja jest beznadziejna. Przeciwnie, Unia nadal ma wszelkie możliwości działania. Komisja przygotowała projekt rozporządzenia, zgodnie z którym fundusze unijne nie będą wypłacane krajom naruszającym zasadę państwa prawa. Rokowania z polskim rządem spełzły na niczym, co stwarza nadzieję, że Komisja podtrzyma stanowczą postawę w kwestii Trybunału Konstytucyjnego. Podstawowym warunkiem możliwości skutecznego działania Unii jest jednak uzyskanie przez nią politycznej podmiotowości; działanie już nie tylko jako platforma porozumień między państwami i wyraziciel ich woli, ale jako samodzielna reprezentacja obywateli – również przeciw ich własnym państwom.ⒸⓅ>>> Czytaj także: Chiny zdumione zachowaniem UE. Unia ryzykuje powrót do "prawa dżungli"Artykuł ukazuje się w ramach cyklu #DemocraCE Visegrad/Insight prowadzonego przez Fundację Res Publica we współpracy z National Endowment for Democracy (NED) i redakcjami wiodących gazet w Europie Środkowej. http://visegradinsight.eu/democrace/ http://publica.pl/ Alfa(2018-05-16 08:56)
Zgłoś naruszenie
1246Ale tendencyjny artykuł obserwator(2018-05-16 09:24)
Zgłoś naruszenie
1187Autor artykułu mimo, że zajmuje się prawem europejskim nie dostrzega celu do którego dąży "elita" brukselska. 
Szanowny autor przedkłada prawa "wymyślone" przez biurokratów europejskich nad prawa stanowione przez demokratyczne społeczeństwa. 
Wniosek z tego następujący; autor stara się wprowadzić autorytarne rządy brukselskich "elit", których mandat będzie pochodził z nadania urzędniczego a nie wolnych demokratycznych wyborów obywateli. 
Czyli ZSRR - bis opakowany w nowoczesnym, kolorowym kartonie. 
Patrząc na kariery i przeszłość brukselskich elit (to byli zagorzali komuniści) nie powinno dziwić ich postępowanie ani cel, który chcą osiągnąć.  Witold(2018-05-16 10:22)
Zgłoś naruszenie
31masz rację. I właśnie z tych powodów, o których piszesz Polacy powinni zaprzestać wojny polsko-polskiej, oraz wycofać się z ingerencji świata polityki w wymiar sprawiedliwości. Polacy sami powinni zadbać o swój kraj. Niestety pogoń obywatela za pieniędzmi, karierą, kredytem przysłonił ideały republikańskie nie mówiąc już o kiepskim poziomie życia duchowego. Tyran(2018-05-16 08:35)
Zgłoś naruszenie
925"działanie już nie tylko jako platforma porozumień między państwami i wyraziciel ich woli, ale jako samodzielna reprezentacja obywateli – również przeciw ich własnym państwom."

Brzmi jak Rosyjskie usprawiedliwienie dla okupacji Krymu. kw(2018-05-16 09:46)
Zgłoś naruszenie
327Co za antypolski artykuł.  Hahaha(2018-05-16 10:23)
Zgłoś naruszenie
262Niechże autor wprost poda konkretną i jednoznaczną podstawę prawną ingerowania KE w system wymiaru sprawiedliwości krajów członkowskich UE. Albo taką podstawę do tworzenia jakiegoś miernika praworządności odnośnie tych krajów i to jeszcze przy wszystkich różnicach w ich systemach sprawiedliwości. Jak można kwestię zarobków sędziów w Por odnosić do działań mających naprawić to co nie było naprawiane od ćwierć wieku mimo zmian ustrojowych i jeszcze opatrywac to jako upoważnienie KE do wyznaczania co mieści się w standardzie praworządności a co nie. Przecież goście z KE i nasi "rodzimi moskale" nawet nie są w stanie zrozumiale wskazać jakie to zapisy np. Konstucji itp. naruszono. No to może oprzyjmy miernik praworządności o ilość skarg do ETS itp. - w takim wypadku Niemcy powinny się już z UE dawno wynosić... I te rytualne zwroty typu "radykalna prawica" - ale wystarczy sprawdzić autora i fundację i już się wszystko rozjaśnia. Generalnie wielkie nadzieje ma autor na to, że KE dalej będzie próbowała poniewierać Polską. Ale czas leci i nowy skład KE i PE będzie już najpewniej wyraźnie inny od obecnego. Może po prostu warto ich przeczekać przy okaxji strasząc wetem dot. budżetu.  kons-TY-tuc-JA(2018-05-16 11:56)
Zgłoś naruszenie
132Nie sądziłem, że są ludzie tak bardzo zwichrowani jak Paweł Marcisz. Trzeba zapamiętać to nazwisko. Polonus(2018-05-16 10:16)
Zgłoś naruszenie
62...z tymczasowego punktu widzenia nie mającej pojęcia o Polsce tzw.Unii.. tak. Ale jak to wygląda z punktu widzenia Polski? Karol(2018-05-16 10:29)
Zgłoś naruszenie
618Trojpodzial wladzy jest obecnie systematycznie niszczony na rzecz prymatu egzekutywy i nieskrepowanego sprawowania wladzy w kazdej dziedzinie. Ostania nadzieja jest poziom etyki zawodowej sedziow, sadzacych wedlug wlasnego sumienia i jeszcze wiazacej konstytucji a nie wytycznych polityki.
Niestety, nie ma wyraznego sprzeciwu spoleczenstwea obywatelskiego wobec tej destrukcji, co pozwala watpic w jego istnienie. Niezaleznie od reakcji UE jestesmy sobie winni przywrocenia zasad praworzadnosci, jesli chcemy odzyskac wizerunek w miare cywilizowanego kraju. Obecnie ten image jest fatalny i niezwyklw szkodliwy dla polskiej racji stanu i interesu narodowego. Jego odbudowa bedzie w duzym stopniu zalezec od sposobu, w jakim powrocimy do zasad praworzadnosci z rozliczeniem odpowiedzialnych za ten ewidentny zamach na porzedek konstytucyjny wlacznie. an(2018-05-16 19:14)
Zgłoś naruszenie
10@To już było     caly artykul. Pewnie pierwszy raz go zobaczysz.
KONSTYTUCJA
RZECZYPOSPOLITEJ POLSKIEJ      Art. 10.

Ustrój Rzeczypospolitej Polskiej opiera się na podziale i równowadze władzy ustawodawczej, władzy wykonawczej i władzy sądowniczej.
Władzę ustawodawczą sprawują Sejm i Senat, władzę wykonawczą Prezydent Rzeczypospolitej Polskiej i Rada Ministrów, a władzę sądowniczą sądy i trybunały.
--------Z twojej sugestii wynika, ze powolujesz sie na cos czego sam nie czytales. Slowa kluczowe ...opiera się na podziale i równowadze...Nie po to zostalo to wymyslone azeby te instytucje sie nawzajem kochaly i holubily ale po to azeby sie nawzajem pilnowaly i kontrolowaly. To już było(2018-05-16 10:38)
Zgłoś naruszenie
41Sprawdź sobie Karolku jak brzmi art. naszej aktualnej nawet niedoskonałej konsytucji w którym jest mowa o trójpodziale. Ale koniecznie przeczytaj CAŁY ten artykuł. asdf(2018-05-16 17:57)
Zgłoś naruszenie
52Typ ma nadzieje że po takich artykułach ktoś z Brukseli poklepie go po pleckach i przyjmie do swojej świty nierobów finansowanych przez Europejczyków. Życie w wieży z kości słoniowej daleko od biedoty i zmartwień które sami fundują swoimi nieudolnymi rządami. werter(2018-05-16 15:37)
Zgłoś naruszenie
52Co trzeba miec w glowie aby napisać takiego gniota???? Trzeba zapamiętać nazwisko autora tych bredni...  Witold(2018-05-16 10:17)
Zgłoś naruszenie
421Pod znieczuleniem wzrostowej gospodarki i programu 500 plus, Polska osłabiła swoją demokracje. I nie zrobiła nam tego Rosja, Bruksela czy Berlin. To MY Polacy sami sobie zrobiliśmy tą przykrość. Biznes powinien być w dystansie od polityki. Tak samo wymiar sprawiedliwości. Politycy, którzy tak głęboko wchodzą w biznes (spółki z udziałem skarbu państwa ) i wymiar sprawiedliwości będą bali się demokratycznej weryfikacji. Pseudo demokracje przez dziesięciolecia utrzymywały się w Korei, Japonii, Meksyku, w Polsce  w okresie rządów Piłsudskiego czy PRL też obowiązywała jakaś formuła demokratyczna. Casus Trybunału Konstytucyjnego w przyszłości ułatwi wprowadzenie w Polsce rządów wojskowych.  Otto(2018-05-16 10:36)
Zgłoś naruszenie
50Oraz wprowadzenie rządów reptilian casus TK też ułatwi... Puk, puk, tylko nie wiem od którj strony zakutego garnka.  czas na zmianę(2018-05-16 12:56)
Zgłoś naruszenie
212PiS awanturuje sie z naszą Unią kosztem Polski i Polaków III(2018-05-16 13:29)
Zgłoś naruszenie
20tak czas na awantury z USA i ponowne love z Rus a także robienie "łaski" Fra oraz Ger. Głosujcie na PO a ona wam DA.Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt