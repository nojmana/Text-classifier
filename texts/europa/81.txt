Pedro Sanchez, nowy premier Hiszpanii (facebook.com/psoe)Nowy premier Hiszpanii Pedro Sanchez został zaprzysiężony w sobotę. Jak odnotowuje dziennik "El Pais", szef Socjalistycznej Partii Robotniczej (PSOE) wybrał niepraktykowaną dotąd w kraju formę przysięgi. Podczas ceremonii jego zaprzysiężenia zabrakło krzyża oraz Biblii. Na te dwa symbole religijne przysięgali wszyscy jego poprzednicy. Sanchez złożył przysięgę na konstytucję. "El Pais" podkreśla, że od razu zostało to zauważone przez dziennikarzy i inne osoby komentujące zaprzysiężenie w mediach społecznościowych. "Część osób zastanawia się, czemu ten gest dziwi, skoro Hiszpania jest świeckim państwem" - pisze dziennik.Publicysta Arsenio Escolar na Twitterze napisał, że część osób jest nie tylko zdziwiona, ale wręcz zgorszona nową formą przysięgi. Dziwi się, że w świeckim państwie takie coś szokuje. Co jakiś czas w kraju odżywa debata o roli Kościoła katolickiego w kontekście np. transmitowania mszy w publicznej telewizji czy tego, że kalendarz świąt jest ściśle związany z uroczystościami katolickimi - zaznacza "El Pais". Kościół w Hiszpanii, kraju o katolickiej przeszłości, nadal otrzymuje od państwa miliony euro rocznie.Wg badania hiszpańskiego Centrum Badań Socjologicznych przeprowadzonego w 2017 roku, 70 proc. Hiszpanów określa się mianem katolików, ale aż 60 proc. z nich nie chodzi do Kościoła z wyjątkiem większych okazji, takich jak śluby czy pogrzeby. Jedna czwarta badanych uważa się za ateistów lub niewierzących.Dla porównania w Polsce, wg opracowania CBOS także z 2017 r., za katolików uważa się 92 proc. osób, a niewierzący to poniżej 10 proc.Polecamy też:Pedro Sanchez z Partii Socjalistycznej został premierem po tym, jak hiszpański parlament przyjął wotum nieufności dla centroprawicowego rządu Mariano Rajoya. Za wnioskiem głosowało 180 deputowanych, przeciwko 169, a jeden wstrzymał się od głosu. Opozycja wygrała głosowanie dzięki poparciu deputowanych z małych partii, w tym baskijskich nacjonalistów.Powodem złożenia wniosku o wotum nieufności była afera korupcyjna z udziałem polityków partii rządzącej. To była bardzo głośna sprawa w Hiszpanii. Partii Rajoya zasądzono blisko 250 tys. euro kary za czerpanie korzyści z korupcji. W siatce korupcyjnej znaleźli się zarówno politycy, jak i przedsiębiorcy, z których część spędzi teraz za kratami nawet kilkadziesiąt lat. 
			
			  ateus77
			
			

			Oceniono 181 razy

                              141
			





                        
                          
                          
                            MIło poczytać, że gdzieś jest normalnie.
                          
                        
                      
Pokaż odpowiedzi (45)Odpowiedz
			
			  ryyys
			
			

			Oceniono 127 razy

                              91
			





                        
                          
                          
                            Zawsze jak coś stawiane jest z głowy na nogi, to budzi niedowierzanie.
A kiedy u nas tak będzie?
                          
                        
                      
Pokaż odpowiedzi (27)Odpowiedz
			
			  aalliiccee
			
			

			Oceniono 109 razy

                              83
			





                        
                          
                          
                            Duda też przysięgał na konstytucję. A teraz żadnej imprezy kościelnej nie omija a konstytucję ma w głębokim niepoważaniu. :)
                          
                        
                      
Pokaż odpowiedzi (5)Odpowiedz


				
				 Tamara Jagoda



			Oceniono 79 razy

                              63
			





                        
                          
                          
                            Tak naprawdę, to premier Hiszpanii wstał z kolan. Naszym politykom jeszcze do tego daleko.
                          
                        
                      
Pokaż odpowiedzi (4)Odpowiedz
			
			  lukasz_patrykus
			
			

			Oceniono 77 razy

                              55
			





                        
                          
                          
                            tak na marginesie, aż się łza w oku kreci ze są jeszcze w Europie i na świecie normalne kraje...
bo odwołali premiera za korupcje, 
następca nie klęczy przed Maryja zawsze dziewica i ma w dudzie średniowieczne zabobony... 
geje mogą się żenić
a kraj mimo wszystko jest większą potęgą gospodarcza niż siedząca na ropie i gazie Rosja :-)
                          
                        
                      
Pokaż odpowiedzi (9)Odpowiedz
			
			  szats69
			
			

			Oceniono 60 razy

                              46
			





                        
                          
                          
                            Normalność budzi sensację.
                          
                        
                      Odpowiedz
			
			  wicipinski
			
			

			Oceniono 57 razy

                              43
			





                        
                          
                          
                            Co jest dziwnego w tym, ze człowiek nie chce uczestniczyć w świadomym mamieniu ludzi jakąś starożytną mitologią. Równie dobrze mógł przysięgać na egzemplarz Harry'ego Potter'a i indiański totem. Taką samą mają magiczną moc co biblia i krzyżyk, z tą różnicą, a za biblią i krucyfiksem stoją lata niewyobrażalnych cierpień i śmierci milionów ludzi na całym świecie.
                          
                        
                      Odpowiedz


				
				 Black Swan



			Oceniono 61 razy

                              39
			





                        
                          
                          
                            w mordę no... Nie dość, że Pan dał im piękny kraj z super pogodą, wspaniałym morzem i zayebistymi dupami to teraz dał im normalnego premiera... Co za farciarze... 

ps. może by się tak przenieść do Hiszpanii?
                          
                        
                      
Pokaż odpowiedzi (2)Odpowiedz
			
			  iremus
			
			

			Oceniono 42 razy

                              34
			





                        
                          
                          
                            Bravooo Pedro Sanchez !!! Zostałeś premierem świeckiego państwa a nie latyfundium watykańskiego. Masz służyć obywatelom a nie purpuratom kościelnym.
                          
                        
                      
Pokaż odpowiedzi (2)Odpowiedz
Pokaż wszystkie komentarze
Aby ocenić zaloguj się lub zarejestrujXREKLAMAREKLAMAREKLAMAZgodnie z zapowiedziami w latach 2021-2027 Komisja proponuje przeznaczyć na WPR sumy mniejsze niż w obecnym, dobiegającym końca budżecie.Jak poinformował komisarz ds. rolnictwa Phil Hogan, budżet ten wyniesie 365 mld euro. Jest to o 5 proc. mniej niż dotychczas w przeliczeniu na ceny bieżące z uwzględnieniem 2 proc. inflacji, lub 12 proc. w przeliczeniu na ceny stałe z 2018 r. Z tej sumy 265,2 mld euro ma być przeznaczone na dopłaty bezpośrednie dla rolników, 78,8 mld na wsparcie regionów wiejskich, a 20 mld na środki wsparcia rynkowego.Pula dopłat bezpośrednich dla polskich rolników to 21,2 mld euro w cenach bieżących (uwzględniających inflację), czyli ok. 1 proc. mniej niż w obecnym budżecie. W cenach stałych z 2018 r., bez uwzględnienia inflacji, nowy budżet na dopłaty bezpośrednie dla Polski ma wynieść 18,9 mld euro. Decyzję tę KE tłumaczy faktem, że polskie rolnictwo zbliża się do średniej UE. Z kolei inne kraje, gdzie poziom rozwoju rolnictwa jest niższy, jak np. Litwa, Łotwa i Estonia będą miały dopłaty zwiększone, natomiast inne - zmniejszone.Nieco inaczej sytuacja wygląda w przypadku drugiego składnika Wspólnej Polityki Rolnej, czyli programu rozwoju obszarów wiejskich. Jest to wsparcie o charakterze inwestycyjnym, mające na celu niwelowanie nierówności w poziomie życia regionów wiejskich i miejskich oraz unowocześnianie metod produkcji żywności. W tym wypadku cięcia w stosunku do poprzedniego budżetu mają być większe dla wszystkich krajów i wynieść od 23 do 27 proc. Dla Polski w ramach tej puli przewidziano 9,2 mln euro w cenach bieżących i 8,2 mln w cenach stałych, co oznacza redukcję o ok. 25 proc.Saryusz-Wolski o cięciach funduszy unijnych: Polsce ujmuje się więcej niż powinno. Nie będzie zgody na taki budżetDodatkową, ważną dla Polski zmianą jest ograniczenie możliwości przesuwania pieniędzy pomiędzy funduszem przeznaczonym na rozwój obszarów wiejskich i funduszem dopłat bezpośrednich. Dotychczas w ramach tego mechanizmu można było przesuwać do 25 proc. funduszu rozwojowego, z czego Polska często korzystała. Dzięki tej operacji dopłaty bezpośrednie dla polskich rolników mogły być de facto wyższe. W przyszłym budżecie z jednej puli do drugiej będzie można przesunąć tylko 15 proc.Nowe, mniejsze sumy na fundusze to nie jedyne zmiany, jakie Komisja proponuje dla przyszłej WPR. Cięciom mają bowiem towarzyszyć zasadnicze reformy strukturalne, które – jak podkreśla Hogan – pomogą w znacznym stopniu uprościć i unowocześnić jej funkcjonowanie. Jego zdaniem nowe zasady pozwolą też państwom członkowskim w znacznie większym stopniu decydować o tym, jak osiągać wyznaczone cele.W ramach nowych zasad każdy z krajów będzie mógł znacznie bardziej samodzielnie zdecydować, w jaki sposób zamierza spełnić dziewięć ogólnounijnych celów o charakterze gospodarczym, społecznym i środowiskowym. Cele te to zapewnienie uczciwych dochodów, zwiększenie konkurencyjności, przywrócenie równowagi w łańcuchu żywności, działania na rzecz klimatu, ochrona środowiska, ochrona krajobrazu i zróżnicowania biologicznego, wsparcie dla wymiany pokoleniowej, ożywienie obszarów wiejskich oraz ochrona jakości żywności i zdrowia.Francja krytykuje proponowane cięcia polityki rolnej w budżecie UEKażdy z krajowych planów będzie musiał zostać zatwierdzony przez KE, która następnie będzie kontrolować jego realizację według ściśle określonych kryteriów.Jedną z istotnych kwestii w zaproponowanym przez KE budżecie na WPR jest zmiana w sposobie przydzielania dopłat, która ma promować rozwój małych i średnich gospodarstw rolnych według tzw. zasady subwencji dygresywnych. Oznacza to, że w przyszłym budżecie bezpośrednie dopłaty będą mniejsze (na hektar) po przekroczeniu progu 60 tys. euro na gospodarstwo, a maksymalna suma, jaką dane gospodarstwo będzie mogło w ramach tych opłat otrzymać wyniesie 100 tys. euro. Przy obliczaniu dopłat będzie brany pod uwagę wkład kosztów pracy własnej.Dodatkowo każdy z krajów członkowskich będzie musiał przeznaczyć 2 proc. całkowitej sumy przyznanej mu w ramach dotacji bezpośrednich na pomoc dla młodych rolników, którzy chcą rozpocząć działalność.W ramach nowej polityki rolnej Komisja chce spełnić również szereg ambitnych celów środowiskowych. I tak co najmniej 30 proc. środków przeznaczonych na rozwój obszarów wiejskich musi się wiązać z działaniami na rzecz ochrony klimatu i środowiska. Na tego typu działania kraje członkowskie będą mogły przenosić dodatkowe 15 proc. funduszy pomiędzy poszczególnymi pulami, bez udziału własnego.Kolejnym novum przyszłej Wspólnej Polityki Rolnej jest próba unowocześnienia europejskiego rolnictwa poprzez szereg zachęt, które mają skłonić rolników do stosowania w uprawach i hodowli najnowszych zdobyczy techniki i wprowadzania innowacji. Mają temu służyć między innymi specjalne programy badawcze w wysokości 10 mld euro, wyasygnowane w ramach programu Horizon, unowocześnienie metod monitorowania i kontroli dzięki danym satelitarnym czy zwiększenie dostępu obszarów wiejskich do sieci internetu szerokopasmowego.Europoseł PiS: Gdyby ktoś szukał powodów, by pozbawić Polskę unijnych dotacji, nie znajdzie takichIstotnym elementem nowej WPR jest też projekt przyszłej konwergencji, czyli stopniowe zbliżanie poziomu dopłat do wspólnej średniej w UE. Proces ten nie został jeszcze określony w szczegółach, wiadomo jednak, że ma przebiegać stopniowo, a jego uruchomienie przewidziano wstępnie na 2022 r.Wielkości cięć w poszczególnych politykach w ramach przyszłego budżetu przedstawiane przez Komisję są od początku kwestionowane zarówno przez Parlament Europejski, jak i niezależnych ekspertów. Ich zdaniem ostateczne propozycje KE nie pokrywają się z tym, co 2 maja przedstawił komisarz ds. budżetu Guenther Oettinger. Krytycy wskazują też, że Komisja podając naprzemiennie sumy w wartościach bieżących i stałych zaciera rzeczywiste rozmiary cięć.Z przedstawionych dotychczas propozycji najwięcej kontrowersji wywołały dotychczas redukcje funduszy spójności, które wiele krajów, w tym Polska, uznały za trudne do zaakceptowania.Propozycję KE będą musiały przyjąć państwa członkowskie. Nie jest do tego konieczna jednomyślność, lecz większość kwalifikowana. Jednak sam wieloletni budżet UE musi być przyjęty jednogłośnie.Mimo kontrowersji europosłowie i Komisja mają nadzieję, że wieloletni budżet uda się przyjąć do końca obecnej kadencji Parlamentu Europejskiego (wybory odbędą się w maju 2019 r.).