– Powinniśmy być z wami solidarni i was zrozumieć – mówił były prezydent Lech Wałęsa, który w poniedziałek spotkał się z protestującymi od 18 kwietnia w Sejmie osobami niepełnosprawnymi. Zadeklarował, że chciałby wnieść „jakiś wkład” do ich „walki”. – Ja chcę zwyciężać, chcę z wami zwyciężyć, ale na razie nie wiem jak – powiedział.Zdecydowana większość Polaków jest za zakończeniem protestu w Sejmie. Takie rozwiązanie popiera 62 proc. respondentów – wynika z badania...
                            Były prezydent podkreślił, że nie należy do żadnej partii i nie chciałby, żeby jego wizyta w Sejmie była „wykorzystywana politycznie”. Wyraził jednak dobitnie swój stosunek do PiS. – Wolałbym komunę niż tych ludzi, komuna zabijała ludzi, ale nie zabijała ducha – powiedział.             
Lech Wałęsa tłumaczył, dlaczego nie zajął się problemami niepełnosprawnych,  gdy sam był u władzy. – Mówią, że należało załatwiać te sprawy wtedy, kiedy byłem prezydentem. Otóż oświadczam tym mądralom, że w tamtym czasie ja więcej nie mogłem zrobić – stwierdził.              
Zaapelował też o solidarność z niepełnosprawnymi. – Powinniśmy z wami być solidarni i was zrozumieć, i w zależności od porządkowania Polski, nabierania jakiegoś rytmu i dobrobytu powinniśmy powiedzieć o waszych potrzebach i wykazywać się tu solidarnością i mądrością. Na razie to się nam nie udaje – powiedział.  #wieszwiecejPolub nas 

Krzyki i przepychanki wymusiły zakończenie niedzielnej wizyty premiera Mateusza Morawieckiego w gdańskiej stoczni. Historyczną salę BHP premier...
 „Ja chcę zwyciężać z wami, a nie siedzieć”               
Jedna z uczestniczek protestu zwróciła się do Wałęsy z prośbą, żeby został z protestującymi. – Mamy wolny materac przygotowany, będzie pan naszym mediatorem – dodała. – Ja chcę zwyciężać z wami, a nie siedzieć. (...) Ja za chwilę muszę, na 18, być w Puławach, tam mam wielkie spotkanie. Nie mogę – tak jak wam nie mogłem odmówić, tak nie mogę do Puław dzisiaj odmówić – odpowiedział Wałęsa. – Ja mam oprócz was jeszcze masę innych rzeczy – tłumaczył. 
Jednocześnie zapewnił niepełnosprawnych o swoim wsparciu i poprosił o telefon. – Jestem z wami. Jak znajdziecie dla mnie miejsce skuteczne, proszę dzwonić – powiedział.Lech Wałęsa do protestujących: jak znajdziecie dla mnie miejsce skuteczne to proszę dzwonić.W środę nie mogę, muszę być w Rydze. pic.twitter.com/PVpinudf3e— TVP Info ���� (@tvp_info) 21 maja 2018


 Po pomoc do górników?            
Protestujący apelowali też do byłego lidera Solidarności między innymi o to, żeby napisał do górników, aby przekonać tę grupę do poparcia ich postulatów. – Być może z pana ust, jeśli pan to powie, może oni wtedy pochylą nad tym problemem i będzie ta solidarność, o którą tak bardzo prosimy – mówiła jedna z protestujących.              
Były prezydent przekonywał w odpowiedzi, żeby zastanowić się, czy nie ma innej grupy, która jest „jeszcze bardziej skuteczna, a niekoniecznie liczebna”. – Ale my zapraszamy wszystkie grupy, które nas wesprą – odpowiadali protestujący.                                                

Lech Wałęsa do protestujących: jak znajdziecie dla mnie miejsce skuteczne to proszę dzwonić.W środę nie mogę, muszę być w Rydze. pic.twitter.com/PVpinudf3e© Telewizja Polska S.A 00-999 Warszawa ul. J.P. Woronicza 17