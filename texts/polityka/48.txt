
Zawiadomienie ma związek ze słowami Reuvena Rivlina o których rozpisywały się izraelskie media, a w których oskarżył Polskę o współudział w Holokauście. – Nie ma wątpliwości, że było wielu Polaków, którzy walczyli z nazistowskim reżimem, ale nie możemy zaprzeczyć, że Polska i Polacy mieli udział w eksterminacji – miał powiedzieć prezydent Rivlin. 

"Times of Israel" cytował również inne słowa izraelskiego prezydenta. – Polska pozwoliła na wprowadzenie przerażającej ludobójczej ideologii Hitlera i była świadkiem fali antysemityzmu wywołanej przez prawo, które właśnie wprowadzono – miał powiedzieć prezydent. 

Powołując się na ustawę o Instytucie Pamięci Narodowej Ruch Narodowy chce złożyć zawiadomienie do prokuratury. Informację tę przekazał za pośrednictwem portalu społecznościowego Krzysztof Bosak. Konferencję w tej sprawie zapowiedział na godzinę 13.00. 

Czytaj także: Ziemkiewicz: Pamięć o Holokauście stała się pałką w rękach gangsterów
DoRzeczy dostępne jako aplikacja