REKLAMABiznesmen z głowąźródło: ShutterStockStrażnicy politycznej poprawności mają problem. Zbliża się bunt. Przewodzi mu – z pomocą internetu – skromny profesor z Kanady.REKLAMAMoże masz chwilę wolnego czasu? Niecałe trzy godziny? Mam świetny sposób na ich spędzenie. Obejrzyj na portalu YouTube wykład pt. „Psychologiczne znaczenie historii biblijnych” („The Psychological Significance of the Biblical Stories”) Jordana B. Petersona, profesora Uniwersytetu w Toronto. Mówisz, że nie jesteś psychologiem ani nawet studentem psychologii? To żadna przeszkoda. Przytłaczająca większość widzów Petersona (jego kanał na YT ma milion subskrybentów) – jak większość z nas – z psychologią nie ma wiele wspólnego. Podobnie jak z Nietzschem, Jungiem, Dostojewskim czy Sołżenicynem, na których Peterson bardzo często powołuje się, analizując ludzką psychikę.Wykład Petersona obejrzano już prawie 2 mln razy, a wszystkie filmy na jego kanale ponad 49 mln. Gdy dodać wszystkie youtubowe publikacje z jego udziałem, liczba wyświetleń zbliża się do 100 mln. W USA, Kanadzie i Wielkiej Brytanii prof. Peterson stał się gwiazdą, a jego najnowsza książka „12 Rules for Life: An Antidote to Chaos” („12 prawideł życia: antidotum na chaos”) dotarła do pierwszego miejsca listy bestsellerów serwisu Amazon. Wkrótce ukaże się w Polsce.

Jak chronić prywatność na Facebooku? 

















Co – bo nie praca stricte naukowa – powoduje masowe zainteresowane 56-letnim psychologiem z Kanady, czyniąc z niego jednego z najbardziej wpływowych obecnie intelektualistów świata?Peterson to buntownik z krwi i kości. Tyle że całkowicie nietypowy. Nie nawołuje do anarchistycznej rewolty przeciw władzy, nie odwraca każdego napotkanego krzyża do góry nogami. A jednak jego bunt wywołuje gorące i agresywne protesty obrońców obyczajowego status quo, którzy żądają od zatrudniającej go uczelni zwolnienia go, a co najmniej obcięcia mu grantów badawczych. To drugie się już nawet raz udało.Można powiedzieć – co jednak strywializowałoby istotę rzeczy – że Peterson buntuje się przeciw poprawności politycznej. Ot, kolejny, który chce bezgranicznej wolności dla wyładowywania frustracji, obrażania czarnoskórych, niepełnosprawnych, homoseksualistów i Żydów. Ale nie. To nie ten przypadek. Peterson to wyjątkowo uprzejmy rozmówca. Widać to jak na dłoni w najpopularniejszym filmie z jego udziałem (8 mln wyświetleń): wywiadzie udzielonym w styczniu tego roku dziennikarce telewizyjnej kanału Channel 4 News Cathy Newman. To dzięki tej jednej rozmowie Peterson awansował do pozycji akademickiej gwiazdy internetu.Gdy Newman próbuje w jej trakcie wyprowadzić Petersona z równowagi, zadając zniekształcające jego poglądy pytania, ten spokojnie najpierw prostuje zawarte w pytaniach sugestie, a potem tłumaczy swój punkt widzenia. Na przykład dlaczego uważa, że współcześni mężczyźni są niedojrzali, podczas gdy kobiety potrzebują mężczyzn „kompetentnych i silnych”. Wydawałoby się, że nic w tym odkrywczego, a jednak Newman otwiera szeroko oczy ze zdziwienia, interpretując to jako nawoływanie do męskiej dominacji nad płcią przeciwną. Otwiera je jeszcze szerzej, gdy słyszy od Petersona, że „wielowymiarowa analiza statystyczna” pokazuje, że różnica w płacach kobiet i mężczyzn nie oznacza z konieczności dyskryminacji tej pierwszej grupy. Tę różnicę można wytłumaczyć jego zdaniem innymi zjawiskami, choćby psychologicznymi. – Istnieje taka cecha, jak ugodowość. Osoby ją posiadające są też bardziej współczujące i grzeczne. Ale mają mniejsze zarobki niż te krnąbrne. Kobiety są zazwyczaj bardziej ugodowe niż mężczyźni. Te, które nie są, otrzymują wyższe wynagrodzenia – tłumaczy Peterson. Znów raczej niekontrowersyjnie, prawda? Bo, proszę państwa, Jordan Peterson buntuje się nie tyle przeciw poprawności politycznej, ile przeciw – w jego mniemaniu – nieprawdom, które ta sankcjonuje, utrwala i strzeże. Dostrzega on w tym zjawisku element totalitarny. I ma ku temu dobre argumenty.W jego rodzinnej Kanadzie brak pełnej wolności słowa już zaczął zagrażać wolności osobistej w wymiarze fizycznym. Stało się to wraz z przyjęciem w połowie zeszłego roku ustawy C-16. Otwiera ona drogę do ścigania z kodeksu karnego osób używających np. języka nienawiści. Jednak punktem, który szczególnie zaognił konflikt wokół niej, jest fakt, że daje narzędzia, by wymusić na obywatelach pod groźbą kary stosowanie politpoprawnej nowomowy – np. sztucznie stworzonych i „neutralnych płciowo” zaimków osobowych „ze” i „zir” zamiast „she” i „he” (ona, on) albo zmusić ich, by zwracali się do kogoś w rodzaju osobowym, który tej osobie odpowiada. Profesor Peterson wielokrotnie wypowiadał się o C-16 krytycznie i mówił, że nie podda się jej regułom. To właśnie m.in. z tego powodu władze jego uczelni zaczęły udzielać mu listownych pouczeń, grożąc wypowiedzeniem etatu. I to z tego powodu antyfaszystowskie bojówki zaczęły zakłócać jego wykłady. Peterson został oskarżony o brak wrażliwości i szacunku dla osób, które chcą być traktowane po swojemu, a w końcu i o faszyzm. Na takie zarzuty Peterson odpowiada cytatem z Arystotelesa: „Przyjacielem mi Platon, ale większą przyjaciółką prawda”. Płci nie definiuje się samopoczuciem. Płeć ma wiele wymiarów i definiuje ją wiele czynników, z których te biologiczne są najważniejsze. Ponadto zaimki „on, ona, ono” nie pełnią w języku roli wyrażania szacunku. – To czysto funkcjonalne jego części, pozwalające na konstruowanie logicznych zdań. Zresztą szacunku nie zdobywa się poprzez nakazy – twierdzi Peterson. W jego optyce nie ma wcale miejsca na prawne sankcjonowanie granic wolności słowa, a więc także na walkę z mową nienawiści za pomocą policji i sądów.







Jordan Peterson


źródło: Wikimedia Commons



Peterson zgadza się jednak, że słowa ranią. Jako psycholog kliniczny (jeszcze do zeszłego roku 20 godzin tygodniowo poświęcał prowadzeniu pacjentów) wie to bardzo dobrze. Jednak jego zdaniem to cena, którą trzeba płacić za postęp w dochodzeniu do prawdy. Naukowiec nie może zastanawiać się, czy to, co chce powiedzieć, kogoś zaboli, ale czy ma to solidne podstawy. Nawet jeśli zwolennicy prawnych restrykcji wolności słowa są pełni dobrych intencji (a w to Peterson wątpi, uważając, że kieruje nimi zwykły resentyment), to nie dostrzegają realnych skutków wprowadzonych ograniczeń. – Jeśli zakażesz negacjonistom Holokaustu głosić swoje teorie, nie sprawisz, że znikną. Przeniosą się gdzie indziej, a ich postawa stanie się bardziej radykalna. Gdy dasz im mówić, otworzysz pole dla dyskusji. Będziesz mógł im wyjaśnić, w którym miejscu się mylą – uważa Peterson. Nie chce hodować monstrów w podziemiach. Chce wydobyć je na światło dzienne i okiełznać.A właściwie każdy z nas powinien zrobić to na własną rękę w odniesieniu do samego siebie. Bo zdaniem Kanadyjczyka każdy z nas ma w sobie monstrum i tylko próba zmierzenia się z nim czyni z nas osoby moralne. – Próbuję patrzeć na relacje między ludźmi z punktu widzenia nie ofiar, lecz sprawców. Każdy z nas jest zdolny do okropieństw i było dla mnie szokiem, gdy sobie to uświadomiłem. Moi studenci są oburzeni, gdy mówię im, że gdyby żyli w Niemczech lat 30. XX w., to popieraliby Hitlera. Tymczasem świadomość tego faktu, zrozumienie mechanizmów, które wydobywają z nas mroczną naturę, pozwala nad nią zapanować – powtarza w wywiadach.Osoba, która nie próbuje dokonać takiej autoanalizy, a w codziennym życiu jest po prostu bezrefleksyjnie przyzwoita, może w specyficznych okolicznościach zamienić się w prawdziwego potwora, nad którym nie będzie miała kontroli. Słowem, jeśli nie przetestujesz swojego charakteru na sucho, a więc intelektualnie, narażasz się na utratę człowieczeństwa, jeśli los postawi cię w ekstremalnej sytuacji. Nie tylko nie podejmiesz dobrej decyzji, a staniesz się częścią zła.Fascynację mroczną stroną ludzkiej natury i dojście do niezbyt pochlebnych wniosków na temat kondycji rodzaju ludzkiego zainspirował w Petersonie roczny pobyt w Europie w latach 80. Zainteresował się wówczas zbrodniami II wojny światowej, Związkiem Radzieckim, zaczął zastanawiać się nad naturą trwającej zimnej wojny i nad możliwością, że któryś z liderów faktycznie naciśnie kiedyś przycisk uruchamiający atomową zagładę. – Patrzyłem na to wszystko z punktu widzenia psychologii wiary. Częściowo religijnej, a częściowo ideologicznej. Jung twierdził, że naszym bogiem jest to, czemu przypisujemy najwyższą wartość. Jeśli ludzie sądzą, że są ateistami, oznacza to, iż są nieświadomi bogów, którym hołdują – mówi Peterson w jednym z wywiadów. Podkreśla, że ideologie to właściwie systemy wierzeń religijnych, które prowadzą do katastrof, ponieważ bazują na uproszczonym postrzeganiu świata i demonizowaniu wroga.I to właśnie psychologia wierzeń jest tym, w czym Peterson przez lata specjalizował się jako naukowiec. W 1999 r. opublikował książkę pt. „Mapy znaczenia: Architektura przekonań”, która przyniosła mu spory rozgłos w środowisku akademickim. Do dzisiaj napisał ponad 100 dobrze ocenianych artykułów naukowych. Jego dorobek cechuje duża wszechstronność. Publikował prace, w których analizował relacje między sprawnością neuropsychologiczną, IQ, osobowością a stopniami szkolnymi, zajmował się funkcjonalną neuroanatomią agresywnych i obronnych zachowań, badał wpływ czytania powieści beletrystycznych na postawy czytającego, próbował określić naukowo różnicę między szaleńcem a geniuszem, badał naturę niepokoju i strachu, przyczyny prokrastynacji i sposoby jej usuwania. Swoją karierę naukową zaczynał jednak od nauk politycznych i literatury angielskiej, studia psychologiczne rozpoczął dopiero po wizycie w Europie, na Uniwersytecie Alberty w Edmonton, by rozszerzyć je później także o psychologię kliniczną. W 1993 r. przeniósł się do USA, gdzie rozpoczął pracę na prestiżowym Uniwersytecie Harvarda, koncentrując się z początku na psychologicznym oddziaływaniu nadużywania alkoholu.Ilu jednak zwykłych słuchaczy Petersona zapoznaje się z jego pracami naukowymi? Zapewne niewielu. Wiadomo, że sięgają masowo po „12 prawideł życia”. Jednak już rzut oka na wyszczególnione przezeń reguły naraża Petersona na zarzut, że jest zwyczajnym coachem, który tylko uwiarygadnia się tytułem naukowym. Reguła pierwsza: Stój prosto z ramionami do tyłu. Druga: Traktuj siebie jak kogoś, o kogo musiałbyś się troszczyć. Trzecia: Otaczaj się ludźmi, którzy chcą dla ciebie dobrze. Czwarta: Porównuj się z tym, kim byłeś wczoraj, a nie z innymi. I tak dalej. Wydawałoby się, że akademik postanowił zarobić na internetowej sławie, wydając zbiór banalnych, lecz dobrze brzmiących porad, które mają nam poprawić samopoczucie. Nic bardziej mylnego. Tym, co oferuje Kanadyjczyk, jest po pierwsze rozczarowanie. Przesłanie jego książki w pełni licuje z tym, do czego doszedł jako psycholog, antropolog i filozof: poszukiwanie szczęścia w życiu jest zajęciem pozbawionym sensu.Co to za coach, który powtarza, że ludzkie istnienie jest rozczarowujące, niesprawiedliwe, ciężkie, bolesne, wypełnione cierpieniem? Który nie krzyczy do swoich słuchaczy, by wyrywali życiu, co się da, bo świat został dla nich stworzony, że są zwycięzcami, a przeciwnie – mówi, że jesteśmy słabi i ułomni? Peterson dopiero po przygnębiającej diagnozie przechodzi do części konstruktywnej.Zaczyna od apologii cywilizacji Zachodu, której wyjątkowość na tle innych polega jego zdaniem na wyjściu poza trybalizm (plemienność) i kolektywizm i dostrzeżenie znaczenia oraz potencjału jednostki. – To, że twojej tożsamości nie determinuje grupa, to wielkie odkrycie Zachodu. Zachód jest jedynym miejscem na świecie, które przyznało jednostce suwerenność. To klucz do wszystkiego, co kiedykolwiek udało się nam osiągnąć – tłumaczy Peterson. Jednostka jest w stanie „przezwyciężyć katastrofę (życia) i wyrosnąć ponad nią”. Peterson znajduje miejsce dla pochwał pod adresem chrześcijaństwa (sam ma do wiary w Boga stosunek dość ambiwalentny), bez którego Zachód nie wykształciłby uniwersalnego indywidualizmu. A bez tego nie doszedłby do wniosku, że „akt posiadania drugiego człowieka upadlał właściciela (na którego wcześniej patrzono z podziwem i uznaniem) być może nawet bardziej niż niewolnika. Nie zdajemy sobie sprawy jak abstrakcyjna i trudna do objęcia rozumem jest to idea”.W wymiarze najbardziej podstawowym najważniejszym osiągnięciem człowieka powinno być pościelenie własnego łóżka, przez co Peterson rozumie uporządkowanie życia jednostki na najbardziej podstawowym poziomie. Chodzi o szczerą autoanalizę i „obcięcie obumarłych gałęzi”, z których często składamy się w 95 procentach. Co więcej, jeśli ktoś ma bałagan w sypialni, małżeństwie, głowie, to nie ma prawa chcieć zmieniać świata na lepsze. To dlatego tak irytują Petersona bojownicy politycznej poprawności, znani z tego, że własne nieuporządkowane życie wywlekają z uporem ekshibicjonisty na światło dzienne, jednocześnie walcząc z rasizmem, globalnym ociepleniem i przemysłem futrzarskim. Zresztą na prawicowcach – nieżyjących w zgodzie z tym, co głoszą – także nie pozostawiłby suchej nitki.Jego książka to w istocie skierowane do współczesnego człowieka wezwanie, by, mówiąc kolokwialnie, ogarnął się. Dlaczego taka odezwa miałaby trafiać na podatny grunt? Peterson sugeruje, że wyhodowaliśmy całe pokolenie tchórzy, ludzi bez woli i charakteru (zwłaszcza mężczyzn), a przecież nikt w głębi duszy nie czuje się dobrze, gdy uświadomi sobie, że do takiej grupy należy. Peterson zaś umie w ludziach obudzić niezadowolenie z siebie.Nie jest jednak tak – dodajmy dla porządku i równowagi, bo przecież nie piszemy hagiografii – że Jordan Peterson to niemylący się nigdy i w niczym geniusz. W sferze filozoficznej jego poglądom można zarzucić – i wiele skądinąd przychylnych mu osób to robi – niespójność. „Z jednej strony Peterson krytykuje postmodernizm” – zauważa prof. Reza Ziai, psycholog z City University w Nowym Jorku, w tekście „Niezwykły przypadek Jordana Petersona”. „A z drugiej w wielu swoich artykułach brzmi jak biskup postmodernizmu. (...) Oddaje hołd Heraklitowi, którego starożytne prace na temat logosu dały postmodernizmowi podwaliny. Zgadza się z Wittgensteinem, który wywarł wpływ na to, jak postmodernistyczni i poststrukturalistyczni myśliciele postrzegają język, widząc w nim narzędzie opresji. W skrócie: Peterson krytykuje antyracjonalność ich myśli, a potem sam sugeruje, że nie żyjemy w świecie, w którym panują obiektywne prawdy. Czyż więc nie można zaryzykować tezy, że jest po prostu szarlatanem, którego retoryka zaprojektowana jest tak, by zjednać mu wyznawców?” – pisze Ziai, sam jednak powstrzymując się od odpowiedzi.Stawiam tezę, że Peterson szarlatanem nie jest. Oto dlaczego.Profesor Jordan Peterson nie jest jedyną budzącą powszechne zainteresowanie postacią, która kwestionuje dogmaty poprawności politycznej. Podobnie nieugięty jest Amerykanin Nassim Nicholas Taleb, inwestor, matematyk, ekonomista i filozof, a przede wszystkim autor „Czarnego Łabędzia”, książki, w której poddaje analizie wpływ nieprzewidzianych zjawisk na nasze życie. Taleb zaciekle zwalcza, jak to ujmuje, „handlarzy bzdurą”, do których zalicza większość ekonomistów, ateistycznego biologa Richarda Dawkinsa, obrońców GMO i autorów „The New York Timesa”. Z politycznej poprawności nic sobie nie robi brytyjski dziennikarz Milo Yiannopoulos (dawniej piszący dla serwisu Breitbart), który przedstawia się jako konserwatywny katolik i otwarty homoseksualista jednocześnie, walczy z radykalnym feminizmem, islamem i współczesnym rozumieniem sprawiedliwości społecznej. Na Facebooku ma 2,4 mln obserwatorów i regularnie pojawia się w rankingach najbardziej wpływowych postaci internetu. Postacią o podobnym do niego temperamencie i poglądach jest Ben Shapiro, redaktor naczelny prawicowego serwisu „The Daily Wire”. Ten z kolei ma 3,6 mln followersów na FB.Bezkompromisowość tej trójki, a jednocześnie umiejętność mocnego (choć często efektownego) argumentowania stawianych tez blednie jednak w zestawieniu z ich – przynajmniej powierzchowną – antypatycznością. Zresztą i na polskim podwórku można wskazać kilka osób tego pokroju. Inteligentnych, bezkompromisowych, walczących z poprawnością polityczną, ale zbyt nieokrzesanych i przez to dla większości ludzi po prostu nie do zniesienia.Peterson – sam nie będąc zwolennikiem przesadzonej kurtuazji – budzi sympatię. Oni – niekoniecznie. Są w swoich wypowiedziach agresywni i buńczuczni. Przekonują już przekonanych. Kanadyjczyk – skromny i wyważony, często skłonny przyznać, że czegoś nie wie albo nie przemyślał do końca – trafia do ludzi o różnych poglądach. Do tego, snując swoje wielowątkowe opowieści, posługuje się przepiękną angielszczyzną. Słuchasz go z zaciekawieniem, nawet jeśli się z nim nie zgadzasz. Pozostałych zaś z rosnącym oburzeniem, nawet jeśli podzielasz ich poglądy. To ustawia Petersona na wygranej pozycji. Jest buntownikiem, ale zachowuje otwartość. Nagła zaś sława ani go nie przytłacza, ani nie czyni pysznym. Raczej go bawi.Ponad wszystko jednak jego siłą jest autentyzm. Nie przyjmuje sztucznej pozy, nie uprawia taniej prowokacji. Dając życiowe rady innym, jednocześnie nie ukrywa, że sam jest osobą mierzącą się z poważnymi problemami. Jeden z nich to przewlekła choroba córki – rzadkie schorzenie kości. Drugi to depresja, z którą zarówno Peterson, jak i córka zmagają się od lat. – Tak, wciąż biorę leki antydepresyjne – przyznaje Kanadyjczyk, przekonując, że mądre użycie chemii w leczeniu schorzeń psychicznych ma sens częściej, niż się to wydaje. – Problem w tym, że zbyt często pigułki biorą nie te osoby, które powinny. Te, które powinny, często mają niezasadne opory – uzupełnia.Spójność życiowych doświadczeń z głoszonymi poglądami to nieczęsto spotykane wśród współczesnych intelektualistów przymioty. To łatwa do zweryfikowania integralność tej postaci stanowi coś, co nie pozwala nazwać Petersona szarlatanem. Za kogo mamy go więc uważać? Tim Lott na łamach „Guardiana” nazwał go „przedziwną miksturą teologa, psychologa, konserwatysty, liberała i sekularnego kaznodziei oraz niematerialistycznym adwokatem metody naukowej”. Czy nie lepiej jednak powiedzieć, choćby i trochę na wyrost, że to jeden z niewielu współczesnych Sokratesów, mówiących nam niewygodne prawdy? Na przykład tę o szczęściu. Że koncentracja na poszukiwaniu nieustannego poczucia zadowolenia i komfortu to zamknięcie się na naprawdę głębokie przeżycia, na prawdziwe poznanie bogactwa życia. – Żebyśmy mogli przypisywać czemukolwiek jakąkolwiek wartość, musimy uznać stratę, głębokie cierpienie i smutek za także posiadające znaczenie i wartość – tłumaczy Peterson.Może cywilizacja Zachodu, która tak bardzo boi się cierpienia i śmierci, właśnie to musi sobie uświadomić? >>> Polecamy: Nowe szaty dla Rzeczpospolitej. Co przyjdzie po Kaczyńskim każde ośmieszanie ideologii  jest przydatne (2018-04-29 11:29)
Zgłoś naruszenie
1798Z tej, krótkiej notatki biograficznej można wyciągnąć wniosek, że jest na pewno człowiekiem o sporej wiedzy co więcej potrafi przepływać przez różne dziedziny ich teorie i praktyki co zawsze oznacza, że nawet jeżeli myli się  co do tez lub wniosków  to i tak każdy czytelnik czy słuchacz może wyciągnąć z jego przemyśleń  sporo dla siebie. 
W takich momentach jest jedna zasada. Używaj swojego mózgu, nie bądź robotem i gdy Peterson mówi wstań i wyprostuj się to nie rób tego z automatu a tylko wtedy gdy faktycznie uznasz, że warto lub pasuje to do ciebie. Nie ma nic gorszego jak budowanie postaw niezgodnych z osobowością, bo często prowadzi to do tragedii.  Jaro(2018-04-29 16:06)
Zgłoś naruszenie
14619"Co więcej, jeśli ktoś ma bałagan w sypialni, małżeństwie, głowie, to nie ma prawa chcieć zmieniać świata na lepsze." No cóż, sam Petersen przyznaje, że również u niego nie jest z tym najlepiej, a w końcu sam chce zmieniać świat na lepsze. Ale mniejsza, bo tak czy siak się z tym nie zgadzam. Każdy ma prawo próbować zmieniać świat na lepsze, a można to robić chociażby tym, że wyrzuca się papierek po gumie do kosza, a nie na chodnik. Każdy jest do pewnego stopnia hipokrytą i nigdy nie znajdziemy kogoś, kto będzie odpowiadał nam poglądami w 100%. I trzeba to akceptować. Zresztą ile razy sami w życiu zmienialiśmy przekonania? Gdyby stanęły przede mną teraz moje wcielenia sprzed 5 i 10 lat, w piętnaście minut poszlibyśmy na siebie z nożami. Jacek z Torunia(2018-04-30 16:43)
Zgłoś naruszenie
12628Cała obecna cywilizacja bazuje na wzajemnym okradaniu się. Istotą demokracji jest decydowanie o innych, przez to tak popularny jest socjalizm i komunizm, czyli systemy okradające jednych dzięki woli innych ludzi. Bez wprowadzenia indywidualizmu, czyli decydowania samemu o sobie, ale nie o innych, nic się nie zmieni. Poprawność polityczna jest tylko przeniesieniem tego złodziejstwa, uzasadnianego wolą ludu, na dziedziny nieekonomiczne.  Hahaha(2018-04-29 10:37)
Zgłoś naruszenie
9668Korwin -Mikke ?  Jaro(2018-04-29 16:00)
Zgłoś naruszenie
2111Korwin nie jest żadnym intelektualistą, a to, jak nieudolnie prowadzi każdą ze swoich kampanii wyborczych, stawia wiarygodność jego darwinistycznych przekonań pod dużym znakiem zapytania. Jego poglądy na gospodarkę opierają się na założeniu, że wszyscy po prostu nowy stan rzeczy zaakceptują. Chociaż sam wychował się w komunistycznej dyktaturze, cały czas bezmyślnie powtarza, że od demokracji każdy autorytarny system jest lepszy. Jak muł usiłuje wmówić ludziom, że Chiny albo Białoruś to prawdziwie wolnorynkowe modele gospodarki, które Polska powinna jak najbardziej powielać. Jednym słowem Korwin to taki Janusz biznesu, który wydałby książkę pod tytułem "Obowiązkowa lektura dla idiotów", a potem wieszałby psy na społeczeństwie, że nie sprzedał ani jednego egzemplarza. Józek Arbuzek(2018-04-29 13:35)
Zgłoś naruszenie
364@Hahaha - oczywiście, że Korwin-Mikke od lat mówi wiele tych samych rzeczy, które teraz mówi Peterson. Głównie dlatego, że to są rzeczy, które wynikają ze zdrowego rozsądku czy prostego rachunku. Różnica polega między innymi na tym, że Korwin-Mikke mówi jak jest bo tak czuje i na zdrowy rozsądek nie może być inaczej a Peterson nie tylko mówi jak jest ale też mówi dlaczego tak jest bo nie tylko czuje ale i dokładnie, naukowo i klinicznie przebadał zagadnienia o których mówi. Ateista(2018-04-29 11:24)
Zgłoś naruszenie
92161Status społeczny nie potrzebuje seksu, a Jung do seksu lgnął. Psychiatria to manipulacja, a prawdziwy ateista nie ma ideologii. Shinobi(2018-06-05 10:43)
Zgłoś naruszenie
00Co ateizm religią ? Od kiedy to nie chodzenie na grzyby jest hobby. Głupawe teistyczne argumenty widze że dominują.  Autor(2018-04-30 02:02)
Zgłoś naruszenie
56Do pana o nicku "Amen". Jeśli jesteś za JKM to prawdopodobnie jesteś "wolnorynkowcem". Stosując terminologię jungowską, Wolny Rynek, względnie "Wolność" jest twoim bogiem, ponieważ stanowią źródła wartości, którymi się w życiu kierujesz. Krótka obserwacja środowiska libertariańskiego pozwala potwierdzić przynajmniej genjalność jungowskiego spostrzeżenia (w sumie to nie on pierwszy to zauważył, ae njisi chrześcijańscy, on jedna wprowadził to spostrzeżenie do nowoczesnej psychologii), ponieważ "Wolny rynek" pełni w tym środowisku rolę "Deus ex machina" i ma rozwiązywać wszelkie problemy ludziości, więc nawet i to zorientowanie etyczne i swoista cześć oddawana "wolnemu rynkowi" przypomina strukturę religijną, sama zaś zasada ma chaeakter aksjomatyczny - co jest tylko "unaulowioną" formą dogmatu libertariańakiego. Cóż, jak rzekł Chesterton, "człowiek to zwierzę dogmatyczne". Ostateczne też powiązanie socjalizmu z ateizmem nie jest żadnym nadużyciem. Socjalizm bowiem jest ideologią syntetyczną zbierającą wszystkie dostępne człowiekowi zachodu zabobony do kupy, również ten ateistyczny. Zwykle przeświadczenie, że się jest ateistą ma charakter postulatu moralnego, a nie ma charakteru analitycznego. Ponieważ w końcowym rozrachunku może wyjść co najwyżej, że swój "ateizm" opierasz na "sobiepaństwie" czyli "sobiebogizmie", jako że bog, w językach indoeuropejskich oznacza po prostu "pana". Co można streścić popularnym dość powiedzeniem "wierzę w siebie" i zwykle ma formę politeisttczną, chociaż bywają i skrajne przypadki indywidualizmu przeświadczonego o swojej wyższości i panowaniu nad światem. O ile sfalsyfikować wierzenia politeistyczne nie jest tak łatwo, to już tę skrajną postać indywidualizmu, sfalsyfikować jest bardzo prosto. Wystarczy spróbować przejąć kontrolę nad światem, żeby się przekonać, żr się nie jest bogiem jednak... Ale nie polecam sprawdzać, bo kończy się teagicznie. "opozycyjną" formą "religii ateistycznej" jest kolektywizm. Oba są formami egoizmu. W pierwszym przypadku ofiary składa się sobie, w drugim, ofiary składa się "społeczeństwu", które jest bogiem tej (para) religii. Co ciekawe, socjalizm jest rozwinięciem wspomnianego wcześniej politeizmu. Polaga na przeświadczeniu, że ostatecznie, każdy pojedyczny człowiek, jedynie reprezentuje boga, któremu służy Społeczeństwo, zaś ofiara którą należy ponieść, polaga na  poświęceniu siebie (chociaż z reguły socjaliści wymagają tego raczej od innyc niż od siebie) dal dobra "kolektywu". Wszystkie zachowania religijne człoeieka mają bardzo głębokie źtódła i w sumie wspólny rodowód. Powyższe stanowią narbardziej płytką formę religijności z jaką mieliśmy do czynienia w historii. Cóż, część ludzi uznają to za przejaw postępu (to kolejne z imion "wspólczesnego boga" ), ale tak na prawdę to nie ma najmniejszyc podstaw do przekonana, że płytkość religijna stanowi element rzeczywistego rozwoju moralnego. Raczej, jak pokazuje przykład komunizmu - stanowiącego najpełniejsza jal dotąd realizację " ateizmu politycznego" - jest raczej przejawem zepsucia moralnego ludzkości.  amen(2018-04-29 22:31)
Zgłoś naruszenie
155ja jestem ateista glosuje na JKM i prosze nie mieszac mnie z Komunistami, wypraszam sobie Zofia Figler(2018-04-29 20:22)
Zgłoś naruszenie
4011Ateizm jest ideologia sam w sobie. A czesto ateisci sa dodatkowo opetani ideologia marksistowska. bakłażan(2018-04-29 17:50)
Zgłoś naruszenie
4211Prawdziwy ateista nie ma ideologi? Hahaha dobre  :) . Ateizm to religia która została wymyślona na potrzeby globalnego komunizmu. Ateizm to religia jak każda inna. Ateiści wierzą w takie brednie że szkoda gadać.Mają swoje dogmaty/aksjomaty w które święcie wierzą.  Jaro(2018-04-29 16:01)
Zgłoś naruszenie
434Wejdź sobie na forum Wyborczej (teraz już wolne od wszelkiej opozycji do jedynych słusznych poglądów, więc łatwo wyrobisz sobie odpowiednie zdanie),to się przekonasz, jak bardzo odideologizowani są ci twoi ateiści. Virtus(2018-04-29 14:30)
Zgłoś naruszenie
213Prawdziwy ateista jest chodzącą ideologią. Rafał(2018-04-29 12:55)
Zgłoś naruszenie
403Proponuję powtórzyć te 997 razy i twoje słowa staną się prawdą.. T(2018-04-29 11:04)
Zgłoś naruszenie
7553U nas Karoń Krzysztof W(2018-05-01 11:36)
Zgłoś naruszenie
21Tak, u nas Karoń, człowiek, który nie umie odróżnić swoich opinii od faktów. Z(2018-05-01 04:27)
Zgłoś naruszenie
22a w Azerbejdżanie? Czesław(2018-04-29 09:24)
Zgłoś naruszenie
4627Na całym "białym" świecie te same "odbicia". Gdzieś musi być tego źródło. Czy nie przypadkiem w drukarniach kasy? heniek(2018-04-30 16:36)
Zgłoś naruszenie
3110Peterson to od lat na lekach antydepresyjnych jedzie, wiec jest spokojny... oceny(2018-04-30 12:27)
Zgłoś naruszenie
2856"Moi studenci są oburzeni, gdy mówię im, że gdyby żyli w Niemczech lat 30. XX w., to popieraliby Hitlera". Kaczor wprowadza parodie narodowego socjalizmu i jego glupawi wolacy tez sie na to oburzaja  tad(2018-06-04 12:49)
Zgłoś naruszenie
10Z artykułu wynika, że Peterson już nie przyjmuje, ale jest jeszcze mnóstwo innych psychologów klinicznych, którzy mogliby ci pomóc. Marcin(2018-05-13 17:51)
Zgłoś naruszenie
142Bardzo dobry artykuł, dziękuję. obcy(2018-04-29 20:01)
Zgłoś naruszenie
1410W dostrzeganym przez człowieka wszechświecie jest 2 miliardy galaktyk. Z perspektywy cywilizacji która ma choćby  100 tyś lat jesteśmy tylko zwierzętami. Dla nas 100 lat bez wojny to duży problem ,jesteśmy dobrzy w zabijaniu i jesteśmy pewnie izolowani -tak sądzę.  Po 2 tyś lat ziemskiej cywilizacji grozi  nam samozagłada we wszelkiej postaci : przeludnienie , upadek moralny ,broń masowej zagłady. Czasami odnoszę wrażenie ,że ta planeta  to jakiś rodzaj zesłania i kwarantanny. Boryna(2018-04-30 09:44)
Zgłoś naruszenie
41Dokładnie,też sobie kiedyś tak pomyślałem ,może jesteśmy tu za kare ,bo ********************** życie w innym wcieleniu i wymiarze? Jednego jestem pewien,nie chciał bym się ponownie urodzić . 654(2018-04-29 21:11)
Zgłoś naruszenie
120100lat bez wojny? 1rok to już problem... Fan(2018-04-29 12:33)
Zgłoś naruszenie
1132Aleksander Jablonowski czyli Wojciech Olszanski to polski niepoprawny patriota, ktory nie owija w bawelne. Zyczylbym sobie (moze doczekam) aby kiedys mial mozliwosc mowic z mownicy sejmowej. Skoro tylu oszolomow dostalo sie do Sejmu to dlaczego prawdziwy Polak patriota nie moze sie tam dostac? Panie Olszanski czas zaczac dzialac politycznie i skonczyc te pogadanki internetowe. Popularność(2018-05-29 10:56)
Zgłoś naruszenie
109To, że film ma tyle i tyle odsłon nie jest tożsame  ze zgadzaniem się z jego treścią. Bycie popularnym nie musi oznaczać, że jest się lubianym - patrz przykład polityków :).
Wykłady są pełne manipulacji i braku gruntownego badanie przykładów na które powołuje się profesor. 
Słuchając ich odnosi się wrażenie, że są pisane na potrzemy mas. Niestety bezkrytycznie przyjmujących "treść z nagłówków".
Fascynację wykładami i osobą profesora porównał bym do bajki "Nowe szaty króla". :D ATEISTA(2018-04-29 11:22)
Zgłoś naruszenie
1067"Jung twierdził, że naszym bogiem jest to, czemu przypisujemy najwyższą wartość. Jeśli ludzie sądzą, że są ateistami, oznacza to, iż są nieświadomi bogów, którym hołdują – mówi Peterson w jednym z wywiadów." Co za bzdura totalna Ateista kochany autorze uważa ,że w każdej cywilizacji najważniejsza jest pozycja społeczna i nawet w złym społeczeństwie ona jest. Jung to kretyn jak dla mnie . Nawet u  wilków jest pozycja społeczna czy u łagodnych surykatek i innych zwierząt i one nie zastanawiają się nad psychodelirką. Jung to tępak twierdząc ,że ktoś ma jakieś ego seksualne itp. Człowiek tworzy swoją pozycję społeczną aby mieć dobrze  , lub być na "dnie" tak się mówi nie prawdaż?? Spróbuj ,żyć jak wyklęty ze społeczeństwa ,co wtedy poczujesz?? że musisz od niego odejść ,bo w innym może być lepiej. Dlaczego Amerykanie lubili azjatki seksualnie ,bo czuli wyższy status w danym okresie, a one były wobec tego statusu łatwe . Był to status jednej grupy nad inną.PSYCHIATRIA TO JEDNO WIELKIE KŁAMSTWO.Status społeczny można odziedziczyć i żyć jak pączek w maśle również w cywilizacjach bez pieniądza lub w plemionach i tak myślą ateiści prawdziwi nie wierząc w żadną ideologię. Shinobi(2018-06-05 10:50)
Zgłoś naruszenie
00AUTOR

Co ty bredzisz. "Zabobon materializmu" manną z nieba się karmisz ? Danielewitz(2018-05-01 19:35)
Zgłoś naruszenie
11nie ma ateistów, tylko im się tak wydaję, a większość z nich prędzej czy później to zrozumie, choć nie wszyscy zdążą LS(2018-04-30 09:24)
Zgłoś naruszenie
11Drogi, złapałeś jedną hipotezę i przez nią próbujesz wyjaśnić cały świat.   Są osoby, które świadomie wybrały życie poza społeczeństwem i są mega zadowoleni. Łowią ryby, żyją prostym życiem poza społeczeństwami, kontaktują się z nimi w celu wymiany dóbr i znów wracają do swojego domu, gdzie  żyją ciesząc się świętym spokojem. Są szczęśliwsi niż miliony ludzi biegających za kolejnym małym punktem na skali statusu społecznego. Możesz ich porównać do świata zwierząt, do jednostek, które opuściły stado, tylko w ich przypadku oni faktycznie odnaleźli swoje miejsce i są mega szczęśliwi.  Autor(2018-04-30 02:15)
Zgłoś naruszenie
20Powiedzieć, że najważniejsza jest zawsze "opozycja społeczna" to kolejny przejaw ideologii w wykonaniu pana Ateisty.  Błąd polega na tym, że ze spostrzeżenia, "najważniejsi dla społeczeńatwa ludzie nigdy nie byli w mainstreamie" wyciągasz wniosek: "Kto nie jest w mainstreamie, ten jest najważniejszym dla społeczeństwa". Otóż jest to błąd logiczny, niepoprawne wnioskowanie - i zabobon. Znacznie więcej jest bowiem "marginesu społecznego" który w żaden sposób nie przyczynił się do rozwoju cywilizacji, niż tych nielicznych jednostek, które do takotwego się przyczyniły. Zwykle też.największe pstacie wcdziejach świata, nie osiągały super pozycji społecznych za życia. Dopiero po śmierci znajdując entuzjastów i naśladowców.  Autor(2018-04-30 00:28)
Zgłoś naruszenie
20Ponadto to coś napisał pod cytatem z Junga dokładnienpotwierdza tezę Junga, ponieważ w dla Jung właśnie status społeczny, pozycja, "wola mocy", zwał jak zwał, byłaby właśnie twoim bogiem/celem/źródłem wartości. Dokładnie to potwierdziłeś w swoim wpisie. Jak również i to, że nie jesteś nawet tego świadom...  Autor(2018-04-30 00:19)
Zgłoś naruszenie
31Co więcej, piszesz o statusie społecznym, jakby on sam był wszechcelem dążeń ludzkich. Nie lubie psychologizacji, ale zwykle tak jest, że ludzie ekstrapolują własne cele, na teorie etyczne/społeczne które głoszą.  Z samego np. Faktu, że ludzie generalnie lubią wygodę nie wynika, że celem działania ludzi jest wygoda. Taki pogląd ma charakter ideologiczny.  Pogląd taki łatwo dość jest sfalsyfikować. Np. Są wartości i cele wyższe, dla których jesteśmy gotowi poświęcić wygodę i wziąć niewygodę - np. wojna z okupantem, "o Boga za wolność, pracę i chleb". Również sama pozycja społeczna nie jest celem "samym w sobie". Chociaż istnienie hierarchii jest raczej niepodważalnym faktem (a demokracja dość absurdalnym zabobonem). I tak na przykład, trudo powiedzieć, żeby św. Franciszek porzucający swój wysoki status społeczny, zostając żebrakiem, kierował się "wolą mocy". Zanim powiesz mi, że miał dziékki temu jakąś specjalną pozycję społeczną w Kościele, prześledź uważnie jego biografię. Podobnie też i "ojcowie pustyni" - w dodatku przeczy to zastosowanemu przez ciebie naturalizmowi, ponieważ katolicka hierarchia wartości jest raczej zwektorowana przeciwnie do "hierarchi wartości" przywołanych przez ciebie zwierząt. Pokazuje to, że nie ma prostego przełożenia świata zwierzęcego na ludzki. Człowiek jest w stanie dla wyższych wartości wyrzec się wartości zwierzęcych. I nie ma na to naturalistycznego wyjaśnienia.  Hipotetycznie zatem twoja hipoteza może być słuszna, jeśli ją sfalsyfikijesz i udowodnisz może być naukowa. Ale w tej formie jaką prezentujesz jest po prostu ideologià - w dodatku mało oryginalną, bo jest oparta na zabobonach "oświecenia" kiedy ludzie byli przekonani, że właściwie to wiedzą już wszystko. Nie minęły dwa stulecia, a świat naukowy znany ludziom oświecenia wyleciał w powietrze. Fakt. Że zabobony oświecenia przetrwały pomimo całkowitej właściwie kompromitacji fundamentów na których były budowane, świadczy tylko o tym jak bardzo zabobonni potrafią być wszelkiego rodzaju "scjentyści"/"racjonaliści"/"oświeceniowcy"/"ateiści".  Autor(2018-04-29 23:48)
Zgłoś naruszenie
21To co przedstawiłeś to jest światopogląd ideologiczny oparty na szeregu zabobonów takich jak naturalizm, sceptycyzm, materializm. Samo na przykład przeniesienie w skali 1:1 zachowań stadnych ssaków na zachowania ludzkie - czyli zwierząt niższego szczebla na "zwierzęta" wyższego szczebla, jest oczywistym zabobonem, nie mającym podstaw naukowych.  Co jeat o tyle zabawne, że jednym z fundamentów zabobonu ateizmu jest scjentyzm....  ATEISTA(2018-04-29 12:35)
Zgłoś naruszenie
44Odpowiadają mi sami naiwni ludzie myślący po swojemu, zamknięci .STAUS SPOŁECZNY PRYWATNY I ZAWODOWY W RÓŻNYCH ŚRODOWISKACH JEST NAJWAŻNIEJSZY NAWET W RODZINIE. JEŻELI KTOŚ TWIERDZI, ŻE BĘDZIE MU DOBRZE JAK BĘDZIE WYALIENOWANY ZE WSZYSTKICH GRUP LUDZKICH TO JEST TĘPY. ATEISTA(2018-04-29 12:30)
Zgłoś naruszenie
26Nie życie oparte na statusie społecznym ,a cywilizacja :DD Każda ! Przebadaj sobie historię królów. To nie jest wybór. Cywilizacja tak działa. Są elity ,a reszta dąży do nich. Są nawet elity subkultur jak kibole,hiphop, ćpuny i to też są elity ze statusem . Spróbuj sposobu życia ,którego nikt nie stosuje ,a zobaczymy jak będziesz wyalienowany i nieszczęśliwy :D słabe i nie dla mnie(2018-04-29 12:01)
Zgłoś naruszenie
72Słabe! życie oparte na statusie społecznych gdy spadasz z drabiny bez oparcia ... 
Brak autentyczność, często utrzymywanie statusu przez zasiedzenie, które w momentach zagrożenia wchodzenia kogoś bystrzejszego prowadzi do reakcji obronnych typu likwidowanie konkurencji a to już krok do upadku...  ATEISTA(2018-04-29 11:49)
Zgłoś naruszenie
210Kasa nie stwoży statusu społecznego :D Cywilizacje nie opierają się na kasie , a na statusie prywatnym i zawodowym. Są cywilizacje, które używały barteru i na ile kożystały z zasobów zależało od statusu. Również w plemionach jest kolejność i przekazywanie dziedzicom krzepkości i wiedzy do statusu. Czesław(2018-04-29 11:36)
Zgłoś naruszenie
43Prawdaż. Dla pierwszych Bogiem jest kasa, dla drugich wódka lub narkotyki. Ateista(2018-04-29 11:31)
Zgłoś naruszenie
571Sokratesem ten pan P. nie będzie, bo jest za płytki. Panie autorze za bardzo się pan zangażował w lekturę :D:D eddwedw(2018-04-30 01:03)
Zgłoś naruszenie
223Sami popatrzcie jak żenującą krytykę kierujecie w stosunku do Petersona. Nic tylko załamać ręce nad systemem edukacji i rodzicami, że tacy ludzie nie są marginesem. teista(2018-04-29 19:13)
Zgłoś naruszenie
102"Sokratesem ten pan P. nie będzie, bo jest za płytki." - wyrażenia nie mają związku ddd(2018-04-29 18:40)
Zgłoś naruszenie
347artykuł o niczym - szkoda czasu.   T(2018-04-29 23:10)
Zgłoś naruszenie
200O końcu lewactwa Walder(2018-04-30 09:20)
Zgłoś naruszenie
113  Walder: dziennikarze, którzy piszą o wszystkim zwykle nie rozumieją niestety o czym piszą, a nawet o zgrozo nie potrafią użyć właściwego słowa (lub raczej przetlumaczyć z angielskiego- bo tekst ten przypomina mi artykul opublikowany niedawno w brytyjskim dzienniku The Guardian ) na określenie pyszałkowatego  (wyniosłego) czlowieka...Bo pyszny to może być np. pączek, hamburger czy inny mniej lub bardziej smaczny produkt spożywczy. Walundomir(2018-06-04 01:54)
Zgłoś naruszenie
00Panie  Waldku , czy jest pan naprawde  tak plytki intelektualnie, czy tylko taki pyszny? ( pelny pychy ?) Tarkwiniusz Pyszny(2018-06-02 12:21)
Zgłoś naruszenie
20Bufonalny lingwistyczny nonsens. Danielewitz(2018-05-01 19:37)
Zgłoś naruszenie
93a to jest forum lingwistyczne lub bufonalne? 123(2018-05-31 08:55)
Zgłoś naruszenie
04123Twój komentarz został dodany.
Aby go zobaczyć przejdź do strony z najnowszymi komentarzami.
Błąd podczas dodawania komentarza - nie zostały uzupełnione wszystkie wymagane pola.Dodawanie komentarzy z Twojego adresu IP zostało zablokowane.Zanim dodasz komentarz - zapoznaj się z zasadami komentowania artykułów.
Widzisz naruszenie regulaminu?
Zgłoś je!Copyright INFOR BIZNES SP. z o.o.RSS |
Reklama |
Kariera |
Ochrona prywatności |
Regulamin |
Komunikaty |
Kontakt