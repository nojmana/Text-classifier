Według przedstawionego we wtorek przez Kancelarię Prezydenta planu wizyty w Stanach Zjednoczonych prezydent Andrzej Duda z małżonką spotkają się w środę z przedstawicielami Stowarzyszenia Weteranów Armii Polskiej oraz organizacji żydowskich. Planowane jest złożenie kwiatów pod pomnikiem Katyńskim w Jersey City, o którego pozostawienie na starym miejscu walczyła niedawno Polonia.Jeszcze na początku roku prezydent Duda w rozmowie z Polsat News nie wykluczał, że dojdzie do spotkania z Donaldem Trumpem, podaje "Gazeta Wyborcza". Jednak już w marcu, podczas wizyty na olimpiadzie w Pjongczangu, okazało się, że są duże trudności z zaaranżowaniem spotkania polskiego prezydenta z wiceprezydentem USA Mikiem Pence’em. Portal onet.pl ujawnił notatkę z ambasady w Waszyngtonie, która wskazywała na to, że po uchwaleniu nowelizacji ustawy o IPN prezydent Polski i politycy PiS mają zamknięte drzwi do Białego Domu. Co gorsza, nastroje wśród członków Izby Reprezentantów są wobec Polski tak złe, że mogą zagrozić finansowaniu współpracy wojskowej.Najwyższym rangą politykiem USA, który spotka się prezydentem Dudą podczas najbliższej wizyty, będą gubernator Illinois Bruce Rauner i burmistrz Chicago Rahm Emanuel.Zobacz także: Ataki na chrześcijan. Ta rodzina zorganizowała trzy samobójcze zamachyPrezydent w Chicago spotka się z Polonią oraz – wraz z dowódcą generalnym rodzajów sił zbrojnych gen. Jarosławem Miką i dowódcą polskiej obrony terytorialnej gen. Wiesławem Kukułą – odwiedzi bazę sił Gwardii Narodowej w Kankakee.– Ponieważ mamy dwudziestolecie współpracy, prezydent chce podkreślić współpracę przy budowie i szkoleniu nowego rodzaju sił zbrojnych – zapewnia szef Biura Bezpieczeństwa Narodowego Paweł Soloch.Masz newsa, zdjęcie lub filmik? Prześlij nam przez dziejesie.wp.plŹródło: Gazeta Wyborcza