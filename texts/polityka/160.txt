We wnioskach prosiliśmy m. in. o podanie imienia i nazwiska nagrodzonego, kwoty nagrody oraz uzasadnienia jej przyznania. Łącznie wnioski obejmowały okres 2015-2017 r.Pierwszą reakcją części ministerstw było przedłużanie terminu odpowiedzi do 2 miesięcy (średnio 5 ministerstw na każdą turę wniosków), a przy jednym z wniosków MON aż dwukrotnie wydłużał czas odpowiedzi, choć to niezgodne z art. 13 ust. 2 UDIP.Zwykle odpowiedzi konkretnego ministerstwa były za każdym razem podobne, jeśli w 2016 roku minister odpowiadał, że informacja o nagrodach nie jest informacją publiczną, to w 2017 powielał to stanowisko. Ale np. MSWiA przy pierwszym wniosku twierdziło, że nie dotyczy on informacji publicznej, a przy kolejnym Minister wydał już decyzję odmowną, czyli uznał, że nagrody stanowią informację publiczną, ale jej nie udostępni.Większość ministerstw udzielała odpowiedzi wymijającej i podawała jedynie zbiorczą kwotę przyznanych nagród za określony we wniosku okres – ta zbiorcza kwota wahała się od kilku milionów (MSZ) do mniej niż miliona (Minister Sportu i Turystyki).Inne ministerstwa, jak np. Ministerstwo Sprawiedliwości, udostępniały łączne kwoty nagród oraz liczbę pracowników, którzy je otrzymali, ale odmawiały podania imion i nazwisk. Kiedy zaskarżyliśmy do WSA decyzję o nieudostępnieniu danych nagrodzonych pracowników i sąd nakazał ponownie rozpatrzyć nasz wniosek, ministerstwo zmieniło taktykę i uznało, że wniosek dotyczy informacji publicznej przetworzonej (w tej sytuacji musimy udowodnić szczególny interes publiczny, by nam ją udostępniono).  Przy kolejnym wniosku z 2017 r. MS od razu odpowiedziało, że wnioskujemy o informację przetworzoną i wezwało nas do wykazania przesłanki szczególnie istotnego interesu publicznego (sprawa w toku). Podobnie wyglądało postępowanie z Ministrem Finansów i MEN w przypadku dwóch pierwszych wniosków (za rok 2015 i część 2016), ale przy kolejnych MEN podawał już kwotę zbiorczą (np. za okres styczeń-listopad 2016 nagrody wypłacono 184 pracownikom na kwotę ok. 679 tys. zł).Z kolei Minister Rozwoju wydał decyzję odmowną, powołując się na ochronę prywatności – ostatecznie sprawa trafiła do NSA. W jeszcze innych przypadkach podawano zbiorczą kwotę, a co do listy imion i nazwisk twierdzono, że tak sformułowany wniosek nie dotyczy informacji publicznej – tak było w przypadku Ministerstwa Skarbu Państwa (już nie istnieje, mowa o wniosku za 2015 rok). Ale już np. Ministerstwo Rolnictwa i Rozwoju Wsi stwierdziło (co jest niemożliwe w świetle przepisów), że z jednej strony wniosek nie dotyczy informacji publicznej, a z drugiej informacja podlega ochronie, bo są to dane osobowe. Podano przy tym kwotę sumaryczną, która za sam rok 2015 przekraczała 4 miliony zł. Minister Rolnictwa zapewnił też, że kwoty nie stanowią obciążenia dla budżetu, ponieważ i tak istnieje obowiązek wyodrębnienia 3% funduszu na nagrody.Niektóre ministerstwa, tak np. Minister Środowiska (dane za lata 2015-2016), przekazywały listę pracowników, którzy otrzymali nagrody, ale bez przyporządkowania im kwot nagród.Inne, jak np. Minister Kultury i Dziedzictwa Narodowego, przekazywały wykaz z informacjami: stanowisko-kwota nagrody. Ten resort wyjątkowo hojnie nagradza kierowców samochodów osobowych.I kwartał 2016 r. – 10 kierowców samochodów osobowych, suma 31 520. średnia (suma/pracowników) 3152,00 zł.
I kwartał 2016 r. – 319 pracowników (bez kierowców), suma 382 904, 000. średnia (suma/pracowników) 1200,33 zł.2015 r. – 10 kierowców samochodu osobowego, suma 161.937,00 zł. średnia 16193,70 zł.
2015 r. – 335 pracowników (bez kierowców), suma 529855,96 zł. średnia 1581,66 zł.Od 1 stycznia 2016 r. do 21 listopada 2016 r. – 12 kierowców samochodów osobowych, suma 123 900,00 zł. średnia 10.325,00 zł.
Od 1 stycznia 2016 r. do 21 listopada 2016 r. – 336 pracowników (bez kierowców), suma 501 084,00 zł., średnia 1.564,56 zł.2017 r. – 12 kierowców samochodów osobowych, suma 251.694,88., średnia 20.974,57 zł.
2017 r. – 451 pracowników (bez kierowców) suma 5400125,89 zł (brutto). średnia 12.300,97 zł. (Dane za rok 2015 i początek 2016).MC Wykaz samych kwot, bez nazwisk i stanowisk, przekazywało Ministerstwo Cyfryzacji za okres listopad 2016 do marca 2017 oraz z imionami i nazwiskami z roku 2015 i do 8 kwietnia 2016 r.Minister Zdrowia początkowo przekazywał nam zanonimizowany wykaz nagród (pojawiają się tylko imiona i nazwiska osób pełniących funkcje publiczne, kwoty między ok. 500-4000 zł.), ale już w odpowiedzi na wniosek za rok 2017 stwierdził, że nie dotyczy on informacji publicznej.MON przekazało wykaz dotyczący jedynie osób pełniących funkcje publiczne (imię, nazwisko, kwota, bez stanowiska – np. za okres listopad 2016-marzec 2017 r. między 500-7000 zł.).O nagrodach przyznawanych w Ministerstwie Gospodarki Morskiej i Żeglugi Śródlądowej początkowo nie wiedzieliśmy nic, bo stwierdzono jedynie, że wniosek nie dotyczy informacji publicznej. Przy kolejnych wnioskach minister zmienił zdanie i przedstawił informację zbiorczą – np. za rok 2017 kwota zbiorcza przekracza 1,300 tys. zł. To i tak nie jest dużo, bo np. MRPiPS nagrodził swoich 825 pracowników za pracę w 2015 r. kwotą ponad 6,5 mln zł. Minister Energii na nagrody za 2017 r. przeznaczył ponad 2,5 mln zł. Podobnie Minister Infrastruktury, który w 2017 r. przeznaczył ponad 2,5 mln. zł dla 734 pracowników.Zwykle ministerstwa powołują się na przepisy ustawy o służbie cywilnej i ustawy o pracownikach urzędów państwowych czy rozporządzenie Rady Ministrów w sprawie zasad wynagradzania pracowników.Uzasadniając przyznanie nagród, podawano zwykle dosyć ogólne kryteria: za zaangażowanie, realizację dodatkowych zadań, kreatywną postawę zawodową, szczególne osiągnięcia.Ciekawą odpowiedź przesłało Ministerstwo Sportu i Turystyki, które obok przesłanek, za które nagrodę można otrzymać, wskazało też, że nagrody nie przyznaje się pracownikowi, który został ukarany upomnieniem bądź naganą, otrzymał negatywną ocenę okresową, naruszył dyscyplinę pracy, a także w przypadku nieobecności w pracy z powodu choroby, opieki nad chorym członkiem rodziny, urlopu macierzyńskiego, urlopu bezpłatnego.Minister Skarbu Państwa, odpowiadając na wniosek dotyczący 2015 r., stwierdził natomiast, że uzasadnienie przyznania nagrody nie stanowi informacji publicznej.MON z kolei poinformowało, że w okresie styczeń-listopad 2016 r. nagrody przyznano kilku osobom za przygotowanie szczytu NATO (wymienione z imion i nazwisk), a w kolejnych miesiącach dwie osoby otrzymały nagrodę za zaangażowanie w prace strategiczne Przeglądu Obronnego. MKiDN zapewniło natomiast, że ,,Wszystkie przyznane nagrody były uzasadnione merytorycznie”, ale nie wskazał jasnych kryteriów ich przyznawania.Włożyliśmy sporo energii w to, aby dowiedzieć się kogo, za co i jaką kwotą nagradzają ministrowie. Niestety nie możemy odtrąbić sukcesu. W każdej turze wnioskowania musieliśmy bardzo długo czekać na odpowiedzi, a i tak nie zawierały danych, o które wnioskowaliśmy, ponieważ najczęściej ministerstwa uznawały, że informacja w kształcie – imię i nazwisko/stanowisko/kwota/uzasadnienie, nie stanowi informacji publicznej.Uzasadnienia przyznawania nagród były każdorazowo bardzo ogólne, a na podstawie rejestru, w którym jest tylko stanowisko i kwota, trudno ocenić, czy nagradzano słusznie (tylko MON i tylko w przypadku kilku osób wskazuje, za co konkretnie nagrodził).Obecnie przygotowujemy skargi do sądu na ministerstwa, które nie odpowiedziały bądź odmówiły odpowiedzi na wniosek z lutego 2018. Nasza korespondencja dotycząca ostatnich wniosków jest dostępna na naszym dysku (o nagrody pytamy w 4 pytaniu). Marek WrońskiJak wyglądają nagrodny w Ministerstwie Nauki i szkolnictwa Wyższego?Przed wysłaniem komentarza przeczytaj "Zasady dodawania i publikowania komentarzy".Twój adres email nie zostanie opublikowany. Pola, których wypełnienie jest wymagane, są oznaczone symbolem *Komentarz Podpis * Email * Witryna internetowa Pamiętaj moje dane w tej przeglądarce podczas pisania kolejnych komentarzy. 

