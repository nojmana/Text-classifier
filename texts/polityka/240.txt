Jak donoszą dziennikarze stacji, mazowiecki wydział Prokuratury Krajowej skierował właśnie do sądu akt oskarżenia wobec podejrzanego.RMF FM podaje, że Mateusz P. miał wykorzystywać kontakty wśród dziennikarzy oraz w kręgach politycznych do promowania celów Federacji Rosyjskiej, a także prowokować antypolskie postawy na Ukrainie oraz antyukraińskie w Polsce.Działania te miały być podejmowane w porozumieniu z rosyjskimi specsłużbami. Mateusz P. miał za to otrzymywać korzyści majątkowe. Z akt śledztwa wynika też, że do października 2015 roku współpracował przeciw interesom Polski z chińskim wywiadem.Mateusz P. to były poseł Samoobrony, od lutego 2015 roku lider prorosyjskiej partii Zmiana. Jego działalność od dłuższego czasu budziła kontrowersje w Polsce. Jest także założycielem Europejskiego Centrum Analiz Geopolitycznych.Często występował w rosyjskich mediach państwowych, wypowiadając się przede wszystkim w kwestiach związanych z konfliktem rosyjsko-ukraińskim. P. wielokrotnie krytykował politykę Polski i Zachodu wobec Rosji.