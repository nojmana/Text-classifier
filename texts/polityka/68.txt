
Izba Reprezentantów Kongresu Stanów Zjednoczonych przegłosowała ustawę 447. Dokument ten przyznaje Departamentowi Stanu USA prawo do wspomagania organizacji międzynarodowych zrzeszających ofiary Holocaustu, a także - co najważniejsze - udzielenia im pomocy poprzez swoje kanały dyplomatyczne w odzyskaniu żydowskich majątków bezdziedzicznych. W myśl nowych przepisów Departament Stanu jest zobowiązany do przygotowania raportu informującego, które kraje ociągają się z restytucją mienia. Głosowanie nad ustawą było ustne i nie było żadnego sprzeciwu. Teraz dokument czeka na podpis prezydenta Donalda Trumpa. 

Czytaj także: Amerykański Kongres przegłosował ustawę 447. "Brońmy Polski przed mafią wyłudzaczy!"

– Trzeba jasno zadeklarować. Nie zapłacimy organizacjom żydowskim, które chcą mienia bezspadkowego. To kuriozum w skali świata. Nie zapłacimy ani złotówki. To musi być jasna deklaracja wszystkich Polaków. To musi być jasna deklaracja, która popłynie od prezydenta i rządu. Nie będziemy płacić hochsztaplerom, wyłudzaczom i złodziejom – mówił poseł Robert Winnicki, prezes Ruchu Narodowego podczas pikiety przed ambasadą USA w Polsce.


DoRzeczy dostępne jako aplikacja