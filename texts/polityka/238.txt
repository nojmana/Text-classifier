– O tym, kto będzie u nas pracować lub mieszkać, decydować będą tylko nasi obywatele i nasze firmy – zapewnia premier Czech. To reakcja na propozycję Angeli Merkel, by kraje nieprzyjmujące migrantów rekompensowały to w jakieś formie.Państwa Grupy Wyszehradzkiej zadeklarowały przekazanie 35 mln euro na wsparcie Włoch w projektach mających na celu powstrzymanie nielegalnej...
                            Kanclerz Niemiec mówiła o tym rozwiązaniu w wywiadzie dla „Frankfurter Allgemeine Sonntagszeitung”. Jej zdaniem w UE powinien powstać elastyczny system azylowy. Każdy kraj sam decydowałby o wkładzie, jaki do niego wnosi, ale musiałby to być wkład porównywalny z innymi krajami. 

W rezultacie kraje, które odrzucają przyjmowanie migrantów, kompensowałby to w inny sposób.

Merkel zastrzegała przy tym, że wcale nie chce narzucać porozumienia w sprawie polityki azylowej. Twierdziła, że zależy jej na znalezieniu rozwiązania, które mogłyby zaakceptować wszystkie kraje Unii.

– Nie chcemy żadnej kompensacji, dlaczego mielibyśmy to kompensować dopłatą. Już jasno mówiliśmy, że o tym, kto będzie u nas pracować lub mieszkać, decydować będą tylko nasi obywatele i nasze firmy – skomentował te propozycje premier Czech, Andrej Babisz.
#wieszwiecejPolub nas

Zdaniem Babisza należy powstrzymywać migrantów, zanim dotrą do kontynentu europejskiego. 

– Musimy pomóc tym ludziom w Afryce i w Syrii. Tam zaspaliśmy, dyplomacja europejska w Syrii nic nie zrobiła – mówił szef czeskiego rządu. 

Premier Czech uważa, że UE powinna zlikwidować sieci przemytnicze, które przerzucają migrantów do Europy i na tym zarabiają.

Babisz stwierdził też, że do powstrzymania migracji nie wystarczą siły unijnej agencji Frontex. 

– Pomysł, że Frontex może wszystkiego dopilnować, nie jest realistyczny na dłuższą metę – ocenił Babisz. W jego opinii granic muszą pilnować poszczególne państwa członkowskie.                                                

© Telewizja Polska S.A 00-999 Warszawa ul. J.P. Woronicza 17