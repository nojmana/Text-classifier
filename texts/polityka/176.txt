Witold Waszczykowski (Fot. Sławomir Kamiński / Agencja Gazeta)MSZ na wniosek posłanki PO Izabeli Leszczyny opublikowało listę usługodawców i kwot zapłaconych za usługi z zakresu marketingu i PR. Pochodzą one z 2016 i 2017 r., kiedy szefem MSZ był Witold Waszczykowski. Jacek Czaputowicz ministrem został na początku 2018 r.Na liście wśród firm i osób prywatnych znalazła się również Irena Szafrańska. MSZ zapłaciło Szafrańskiej 7,5 tys. zł za "wyszukiwanie artykułów z prasy polskiej, redagowanie treści oraz działania promocyjne portalu Poland.pl/Polska.pl". Zlecenie było realizowane w 2016 r.Irena Szafrańska to kontrowersyjna prawicowa blogerka, znana w sieci z ostrych wypowiedzi. Niemal miesiąc temu zwróciliśmy się do Szafrańskiej z pytaniem na Twitterze i Facebooku, czy potwierdza, że rzeczywiście wykonywała zlecenia dla MSZ. Nie otrzymaliśmy odpowiedzi.Również MSZ nie chciało nam wprost potwierdzić, czy Irena Szafrańska z listy i Irena Szafrańska z Twittera to ta sama osoba. W lakonicznym i ogólnym mailu resort wysłał nam jedynie fragment zapisu z umowy z Szafrańską:MSZ tym samym nie zaprzeczyło, że skorzystało z usług znanej prawicowej blogerki.Irena Szafrańska prowadzi konto na Twitterze od 2010 r. Wpisy Szafrańskiej obserwuje niemal 20 tys. osób. Pojawiała się jako komentatorka m.in. w TV Republika. Otwarcie popierała kandydaturę Andrzeja Dudy na prezydenta i Prawo i Sprawiedliwość."Tak jak w II turze poszłam głosować na Andrzeja Dudę z migotaniem przedsionków ledwo żywa, tak teraz jestem zupełnie spokojna" - pisała w dniu wyborów parlamentarnych w 2015 r. "Moja kochana Wielkopolsko, jestem z ciebie dumna" - komentowała zwycięstwo PiS w tym województwie."W sumie słusznie media pokazują bez ustanku przegranych. Wkrótce będziemy mogli ich oglądać z przesłoniętymi oczami, także, napawajmy się" - stwierdziła krótko po wyborach, pisząc o opozycji.Po ponad 2 latach rządów PiS Szafrańska pozwala sobie jednak na negatywne komentarze w stosunku do ministrów. "Pozdro dla człowieka, który zdemolował służby mundurowe @ZielinskiJaro [wiceszef MSWiA Jarosław Zieliński - red.]. Jest Pan niezatapialny jak głupota a Pański smak ma się nijak do sera korycińskiego" - pisała niedawno blogerka."Dobrze, że nie poszłam do spowiedzi po wysłuchaniu Marszałka Marka Kuchcińskiego, bo musiałabym natychmiast powtórzyć pokutę po min. Czaputowiczu" - komentowała wystąpienia polityków rządu PiS.Jak stwierdziła w jednym z wpisów na początku maja, "w 2015 roku dwukrotnie określiła jakiej Polski chce: prawej i sprawiedliwej oraz młodego, dynamicznego prezydenta, który będzie wspólnie z rządem reformował kraj"."Od tamtej nie zmieniłam swych oczekiwań" - dodała Szafrańska. Z dokumentów przedstawionych przez wiceministra Piotra Wawrzyka z MSZ wynika dodatkowo m.in., że w 2017 r. najwyższa kwota za działania z zakresu PR i marketing - 99 999,96 zł - trafiła do Polskiego Radia za "audycje nt. projektów polskiej pomocy".Nieco niższą - 98,4 tys. zł - otrzymała Burda Publishing Polska Sp. z o.o za "obsługę konkursu fotograficznego „Rozwój w obiektywie 2017”.Na taką samą kwotę została wyceniona usługa Fundacji republikańskiej za "przygotowanie dokumentu "Kierunki promocji Polski za lata 2017-2027" oraz prezentację w PowerPoint". Prezesem fundacji jest Marek Wróbel, który w latach 2006-2007 był szefem gabinetu politycznego ministra gospodarki w rządzie PiS Piotra Woźniaka.82 410 zł - tyle kosztowało "przygotowanie oraz przeprowadzenie kampanii informacyjnej o narzędziach konsularnych" przez firmę Fabryka Komunikacji Społecznej. Nieco mniej - 78 720 zł - otrzymała firma Zbigniew Lazar Modern Corp. za "przygotowanie dokumentu określającego "markę Polska" oraz prezentacji w PowerPoint".W 2016 r. 120 tys. zł zapłacono Telewizji Polskiej za produkcję oraz emisję dwóch spotów dotyczących Szczytu NATO w Polsce. 100 tys. zł trafiło do Fundacji Obchodów 100. rocznicy Odzyskania przez Polskę Niepodległości za druk i dostarczenie 1500 sztuk książki Poland The Road to Freedom. 99 999,96 zł zapłacono Polskiemu Radiu za audycje nt. projektów polskiej pomocy.
			
			  fakiba
			
			

			Oceniono 26 razy

                              24
			





                        
                          
                          
                            Pis ratuje się jak może , grosza przy tym nie żałuje
                          
                        
                      
Pokaż odpowiedzi (1)Odpowiedz
			
			  krynolinka
			
			

			Oceniono 29 razy

                              23
			





                        
                          
                          
                            Jeśli to jest ta sama pani Irena, to na jej profilu można cały ściek znaleźć. Zarobione pieniążki powinna przeznaczyć na odwyk. Bo tyle błędów językowych to na trzeźwo człowiek nie może popełnić.
                          
                        
                      Odpowiedz
			
			  fakiba
			
			

			Oceniono 23 razy

                              19
			





                        
                          
                          
                            Płaci i wymaga pis i jego koalicjant Kukiz , ale na niewiele to się zda , i tak przegrają
                          
                        
                      Odpowiedz
			
			  heine-ken
			
			

			Oceniono 16 razy

                              16
			





                        
                          
                          
                            Bardzo bym chciał obejrzeć te prezentacje po prawie 100 tysi, na pewno bym się czegoś nauczył. Poważnie.
                          
                        
                      
Pokaż odpowiedzi (1)Odpowiedz
			
			  yaspiman
			
			

			Oceniono 15 razy

                              15
			





                        
                          
                          
                            dopadły świnie do koryta i czują się jak w raju.
                          
                        
                      Odpowiedz
			
			  yaspiman
			
			

			Oceniono 15 razy

                              15
			





                        
                          
                          
                            szafrańskiej "się należało"
                          
                        
                      Odpowiedz
			
			  berek-oberek
			
			

			Oceniono 14 razy

                              14
			





                        
                          
                          
                            No cóż, prawda ideologicznie słuszna nie jest tania.
                          
                        
                      Odpowiedz
			
			  banwit
			
			

			Oceniono 13 razy

                              13
			





                        
                          
                          
                            PISowski wycieruch.
                          
                        
                      
Pokaż odpowiedzi (1)Odpowiedz
			
			  jego-wysokosc
			
			

			Oceniono 13 razy

                              13
			





                        
                          
                          
                            Te pieniądze im się po prostu NALEŻĄ. W przeciwieństwie do niepełnosprawnych. Jakież to głęboko chrześcijańskie...
                          
                        
                      Odpowiedz
Pokaż wszystkie komentarze
Aby ocenić zaloguj się lub zarejestrujX