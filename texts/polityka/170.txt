Słoneczna pogoda i duże emocje spowodowały, że nawet perspektywa stania w gigantycznych kolejkach nie odstraszyła Węgrów od głosowania. W ciągu dnia na bieżąco podawano informacje o rekordowej frekwencji.Jak na pisał Dominik Hejj, autor portalu kropka.hu, już o godzinie 17.30 frekwencja przekroczyła 68 proc.To oznaca, że była wyższa niż w całych wyborach 2010 r. i 2014 r. Kolejki obywateli chcących oddać głos nadal się jednak nie zmniejszały. Centralna komisja wyborcza postanowiła przedłużyć godziny głosowania wszędzie tam, gdzie to będzie potrzebne. Zastosowano przy tym ciekawą metodę. O godzinie 19, a więc w porze planowanego zamknięcia lokali, do kolejek weszli „separatorzy”, aby uniemożliwić dołączanie się spóźnialskich.Frekwencja, o której w Polsce możemy tylko marzyć zapewne nie odbierze trzeciego z rzędu zwycięstwa partii Fidesz Wiktora Orbana. Co prawda udział dużej liczby ludzi prawdopodobnie wzmocni opozycje, lecz mało prawdopodobne, aby koalicja konserwatywnego Fideszu z chrześcijańsko-demokratyczną partią KDNP utraciła władzę.Zobacz także: Niemcy coraz bardziej islamskie. Paweł Lisicki demaskuje retorykę krajuNa znacznie wzmocnienie liczy skrajnie prawicowy Jobbik zwłaszcza, że głównym i najważniejszym tematem kampanii wyborczej była groźba zalania Europy przez muzułmańskich imigrantów. Antyimigracyjna kampania padła na podatny grunt, gdyż Węgrzy dobrze pamiętają tłumy szturmujące ich granice w 2015 r. Nie ma przy tym znaczenia, że to się już skończyło.Widoczna jest także słabość opozycji. Co prawda partie centrowe i lewicowe postanowiły wycofać większość kandydatów w okręgach jednomandatowych, aby 1 kandydatowi Fideszu przeciwstawić 1 swojego, ale nie wszędzie się to udało.Na Węgrzech wprowadzono system elektronicznego głosowania, co powoduje, że wyniki spływają na bieżąco po zamknięciu lokali. Komisja wyborcza, że wstępne rezultaty, które zazwyczaj pokrywają się z ostatecznymi, poznamy koło północy. Opóźnienie wynika z przedłużenia godzin pracy lokali. Wyniki oficjalne zostaną opublikowane pod koniec tygodnia po podliczeniu głosów przysyłany z zagranicy.Masz newsa, zdjęcie lub filmik? Prześlij nam przez dziejesie.wp.pl