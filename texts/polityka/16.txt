Stany Zjednoczone zagroziły Syrii atakiem powietrznym w związku z domniemanym użyciem przez nią broni chemicznej w mieście Duma. W ataku, według organizacji Białe Hełmy, zginęło kilkadziesiąt osób a ponad pół tysiąca odniosło obrażenia. Na akcję militarną przeciwko reżimowi Baszara el-Asada nie zgadza się Rosja.- Wydarzenia ostatnich dni uczą, że stawianie czoła złu i agresji to misja obowiązek ciążący na każdym pokoleniu - powiedział Netanjahu podczas uroczystości otwierającej obchody Dnia Ofiar i Bohaterów Holokaustu, nie odnosząc się jednak bezpośrednio do różnicy zdań pomiędzy Stanami Zjednoczonymi a Rosją.- Widzieliśmy syryjskie dzieci, które zostały zabite bronią chemiczną. Nasze serca zostały rozdarte tymi przerażającymi obrazami - stwierdził.Netanjahu przywołał również lekcję II wojny światowej i Holokaustu, aby wezwać do działania przeciwko Iranowi, krytykując porozumienie nuklearne podpisane przez Teheran z sześcioma światowymi mocarstwami.- Brak chęci wśród mocarstw Zachodu, by stanąć twardo w obliczu tyrańskiego reżimu, ich brak gotowości do zapłacenia ceny za powstrzymanie agresji na wczesnym jej etapie, doprowadziły do tego, że ludzkość później płaciła o wiele większą cenę - stwierdził.27 dnia miesiąca Nisan kalendarza żydowskiego (przypadającego w 2018 roku na 12 kwietnia) w Izraelu obchodzone jest święto Pamięci Ofiar i Bohaterów Holokaustu (po hebrajsku Jom HaSzoa). Wspomnienie zostało ustanowione w 1951 roku przez izraelski Kneset.
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo