Kukiz'15 chce likwidacji podatku dochodowego od osób fizycznych (PIT). To podatek niesprawiedliwy, skomplikowany i generujący nieprawdopodobną biurokrację - powiedział wicemarszałek Sejmu Stanisław Tyszka (Kukiz'15).Tyszka na konferencji prasowej w Sejmie podkreślił, że jego ugrupowanie chce, aby polskie państwo "przestało męczyć" obywateli obowiązkiem rozliczania podatku PIT. Dlatego - jak poinformował - Kukiz'15 chce likwidacji tego podatku.Jest to podatek niesprawiedliwy, skomplikowany, generujący nieprawdopodobną biurokrację - przekonywał Tyszka. Kukiz'15 chce - w zamian za likwidację PIT - wprowadzenia na wzór brytyjski i irlandzki, tzw. podatku od funduszu płac. Bardzo prostego podatku, polegającego na ujednoliceniu wszystkich danin i podatków, czyli PIT-u, składki na NFZ i składki na ZUS - zaznaczył wicemarszałek Sejmu.Z informacji PAP wynika, że projekt Kukiz'15 w tej sprawie zostanie złożony w Sejmie po weekendzie majowym. Propozycja dotycząca likwidacji PIT, to element akcji "Poniedziałek Wolności" - co tydzień klub Kukiz'15 przedstawia projekty ustaw, które - zdaniem jego posłów - mają poszerzyć sferę wolności obywateli lub ograniczać biurokrację.(mn)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.