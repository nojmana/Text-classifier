Konwencja rozpoczęła się od wystąpienia Jarosława Kaczyńskiego. Czytaj więcejZgodnie z wcześniejszymi zapowiedziami, premier zapowiedział dziś konkretne programy, które mają zacząć działać w najbliższych miesiącach. Nie zabrakło też przesłania o jedności całego obozu Zjednoczonej Prawicy. - Możemy to zrobić tylko pracując razem, działając zgodnie w ramach Zjednoczonej Prawicy. Tylko razem możemy zmieniać Polskę - powiedział Morawiecki. Pięć propozycji programowych to dwa pomysły podatkowe, dwie propozycje społeczne i jedna dotycząca dróg lokalnych. Morawiecki zapowiedział obniżenie CIT do 9 procent. Po drugie, ma zostać wprowadzony nowy sposób płacenia ZUS dla małych przedsiębiorców. - ZUS będzie bardziej proporcjonalny przy niższych dochodach, do wysokości 2,5-krotności wynagrodzenia minimalnego - stwierdził premier. Trzecia propozycja dotyczy programu nazwanego Dobry Start. - Chcemy, aby każde dziecko w wieku szkolnym otrzymywało przed rozpoczęciem roku szkolnego 300 złotych - powiedział szef rządu. Czwarta propozycja dotyczy programu Dostępność Plus, czyli 23 miliardów złotych przeznaczonych dla seniorów. Piąta propozycja to fundusz na drogi lokalne. - Już w tym roku przeznaczamy prawie 1,5 miliarda złotych na drogi gminne i powiatowe. Utworzymy specjalny fundusz tej jesieni na co najmniej 5 miliardów złotych, które na 18 miesięcy będą wielkim zastrzykiem finansowym dla naprawy - powiedział Morawiecki. - Zrobimy wszystko, by prawo było równe dla każdego, Polska ma być krajem takich samych możliwości i równych szans dla wszystkich - mówił Morawiecki. Morawiecki podkreślał, że filozofia rządzenia poprzedniej ekipy to było "nie da się". - Zrealizowaliśmy przez ostatnie 2,5 roku więcej niż przez ostatnie 8 lat, więcej niż w ostatnich dekadach. Ale na realizacje naszego programu potrzeba więcej niż 2,5 roku - dodał premier. - Wcześniej rządzili ludzie, którzy mieli kamień zamiast serca dla polskich przedsiębiorców i oni mają tylko jeden program, ten program nazywa się anty-PiS. My też mamy jeden program – on nazywa się Polska - mówił o opozycji Morawiecki. 
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo