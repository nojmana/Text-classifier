173 miliony 524 tysiące złotych nagród dostali w ubiegłym roku urzędnicy spółek, nadzorowanych przez Ministerstwo Rolnictwa. Chodzi m.in. o agencje rolnicze, instytuty badawcze, ośrodki czy spółki, w których Skarb Państwa posiada część udziałów. Szefowie poszczególnych spółek dostali natomiast w ubiegłym roku w sumie ponad 1 mln 700 tysięcy złotych nagród. Szczegóły nagród dla pracowników spółek podległych Ministerstwu Rolnictwa ujawniono w odpowiedzi na interpelację posłów Platformy Obywatelskiej. Ogromna kwota (prawie 170 mln złotych) dotyczy w istocie wszystkich urzędników kolejnych instytucji. I tak, w Agencji Restrukturyzacji i Modernizacji Rolnictwa rozdano aż 52 miliony 128 tysięcy złotych nagród - średnio, każdy z ponad 9,5 tysiąca pracowników Agencji dostał więc 5,5 tysiąca złotych nagrody.  Prawie 50 milionów złotych rozdzielono też między urzędników KRUS-u - tu przeciętny pracownik mógł liczyć na więcej - średnio na 8 tysięcy złotych. W samym Ministerstwie Rolnictwa wypłacono 6 mln 281 tysięcy nagród, 6 mln 495 tysiące trafiło z kolei do istniejącego od września 2017 r. Krajowego Ośrodka Wsparcia Rolnictwa.  W odpowiedzi na interpelację resort nie informuje natomiast o nagrodach dla 41 spółek, które w jego imieniu nadzoruje sam KOWR. Jak czytamy w dokumencie, "szczegóły z zakresu wystąpienia przesłanek do wypłaty nagród pracownikom należą do wyłącznych kompetencji zarządu (spółek podległych KOWR - przyp. red.) w ramach prowadzonej polityki personalnej". Chodzi między innymi o słynne stadniny koni arabskich w Janowie Podlaskim i Michałowie.  Na wysokie premie mogli liczyć również szefowie spółek podległych Ministerstwu Rolnictwa - do nich trafiło ponad 1 mln 700 tysięcy złotych. Na długiej liście nagrodzonych uwagę zwraca np. Krajowa Spółka Cukrowa - dwóch (niewymienionych z nazwiska) członków zarządu tej spółki dostało po 62 tysiące złotych rocznej nagrody. Szefostwo Państwowego Instytutu Badawczego w Puławach też nie może narzekać - dyrektor dostał 51 tysięcy złotych, a jego dwaj zastępcy po 45 tysięcy.  Wysokie nagrody trafiły do ludzi blisko powiązanych z obozem rządzącym - np. w KRUS-ie. W sumie prezes zarządu i jego zastępcy dostali ponad 108 tysięcy złotych. Tymczasem szef Kasy, Adam Sekściński i jego zastępca Andrzej Knieć to byli samorządowcy PiS-u i protegowani ministrów Jurgiela i Kowalczyka. Panowie, jako dodatek do pensji w okolicach 15 tysięcy złotych dostali 27 tysięcy złotych nagrody w przypadku prezesa i 21 tysięcy w przypadku wiceprezesa. Wśród nagrodzonych jest też Główny Inspektor Ochrony Roślin, Andrzej Chodkowski - pełnomocnik komitetu wyborczego w Porozumieniu Jarosława Gowina - on dostał dodatkowe 12 tysięcy złotych.Tabela zawiera informację na temat łącznych kwot nagród  wypłaconych w 2017 r. w MRiRW, ARiMR, KRUS, KOWR, spółkach  nadzorowanych przez MRiRW oraz pozostałych instytucjach, instytutach i  resortowych szkołach rolniczychTabela zawiera informację na temat wynagrodzeń, w kwotach brutto, kierownictwa ARiMR, KRUS w grudniu 2015 r., w grudniu 2016 r. i w grudniu 2017 r.* odwołanie Prezesa KRUS ze stanowiska z dniem 07.12.2015 r.Nagrody wypłacone w 2017 r. poszczególnym prezesom (dyrektorom) i ich zastępcom w ARiMR, KRUS, KOWR, spółkach nadzorowanych przez MRiRW oraz kierownictwu pozostałych instytucji podległych MRiRW.(mpw)Nie przegap ważnej informacjiSkorzystaj z naszego bota >>   Korzystanie z portalu oznacza akceptację Regulaminu. Polityka Cookies. Prywatność. Copyright by Radio Muzyka Fakty Grupa RMF sp. z o.o. sp. k. 2009-2018. Wszystkie prawa zastrzeżone.