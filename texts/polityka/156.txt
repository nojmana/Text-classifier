Zmiana szefostwa Wojewódzkiego Funduszu Ochrony Środowiska i Gospodarki Wodnej w Kielcach nastąpiła pod koniec lipca 2017 roku. Funkcję prezesa objął związany z Prawem i Sprawiedliwością Ryszard Gliwiński, wówczas prezes Przedsiębiorstwa Wodociągów i Kanalizacji w Starachowicach, a wiceprezesem został Mariusz Goraj, wtedy doradca świętokrzyskiej poseł Prawa i Sprawiedliwości Anny Krupki. Już po miesiącu przez instytucję przetoczyła się fala zwolnień. Pięć osób straciło pracę, a dwie zostały zdegradowane. Mariusz Goraj wyjaśniał, że zmiana była niezbędna dla poprawy funkcjonowania instytucji.„To polityka w czystej postaci. Za chwilę poznamy nazwiska nowych „Misiewiczów” – oburzał się wówczas marszałek województwa oraz lider Polskiego Stronnictwa Ludowego w regionie Adam Jarubas.Teraz „Echo Dnia” ustaliło, że przez ostatnie pół roku w Wojewódzkim Funduszu Ochrony Środowiska i Gospodarki Wodnej w Kielcach przeprowadzono kilka naborów na wakujące stanowiska.Wojewoda świętokrzyski Agata Wojtyszek nie chciała komentować tych zatrudnień. Prezes Wojewódzkiego Funduszu Ochrony Środowiska i Gospodarki Wodnej w Kielcach Ryszard Gliwiński odesłał do wiceprezesa Mariusza Goraja. A ten oznajmił, że „na wszystkie wolne stanowiska, poza stanowiskiem radcy prawnego, były przeprowadzone konkursy zgodnie z regulacjami wewnętrznymi funduszu. Komisja konkursowa wybrała kandydatury. Zgodnie z regulaminem organizacyjnym za politykę zatrudnienia odpowiedzialny jest prezes.”„Pod względem nepotyzmu Prawo i Sprawiedliwość ustanowiło nowy rekord świata. Próbowali robić z siebie stróżów moralności, ale nie wyszło… Zadedykuję im fragment Ewangelii pod rozwagę: widzisz źdźbło w oku brata swego, a belki w swoim nie dostrzegasz” – powiedział lider ludowców w Świętokrzyskiem Adam Jarubas.Źródło: Echo dniaSprawa  prawa wodnego utopi PiS.Byle szybko