Joanna Lichocka wzięła udział w spotkaniu z cyklu "Polska jest jedna" organizowanym przez Prawo i Sprawiedliwość we wszystkich regionach. W niedzielę posłanka PiS zawitała do Lipna w województwie kujawsko-pomorskim. Z racji zbliżających się wyborów samorządowych nie zabrakło słów agitacji. Parlamentarzystka wspomniała również o wprowadzeniu "jednowładztwa Jarosława Kaczyńskiego". Jak zapewnia w rozmowie z Fakt24, mówiła to żartobliwieAgitacja– Jesteśmy teraz przed czasem próby. Nie da się zmienić Polski, nie da się przeprowadzić dobrej zmiany w skali kraju, jeśli nie zmienimy władz samorządowych, jeśli obóz dobrej zmiany nie wygra wyborów samorządowych. Ja mam wrażenie, że nasi wyborcy dobrej zmiany siedzą przed telewizorami, na kanapach z pilotami, przełączają sobie kanały i myślą: jest nieźle – jest fajny premier, jest fajna pani wicepremier, jest niezły prezydent, Jarosław Kaczyński rządzi, jest super, jest 500 plus, tyle dobrych zmian – mówiła posłanka, po czym zaznaczyła, że "to wcale nie jest prawda".– Musimy wygrać wybory samorządowe. Nie ma "nie da się", nie ma "jesteśmy za słabi" – agitowała Lichocka. Wskazała, że jeśli Polacy, którym zależy na dobru kraju, zmobilizują się, to obóz dobrej zmiany wygra wybory, bo kiedy buduje się wspólnota, to góry można przenosić.– Nie wolno siedzieć przed telewizorem. Namawiać sąsiadów w bloku, sąsiadów zza płotu, rozmawiać w sklepie, w przychodni i w pracy. Będą tam psioczyć, ale to nic. Trzeba używać argumentów, nie kłócić się, nie grać na emocjach, a spokojnie przekonywać – przekonywała parlamentarzystka. – My jesteśmy przed godziną próby. Nie możemy tego odpuścić. Jeśli dobra zmiana nie przyjdzie do Polski samorządowej, to będzie tak, jak jest. Bardzo do państwa apeluję, nie siadamy na laurach, nie jesteśmy zadowoleni, musimy się znowu zmobilizować po to, żeby wygrać. Zwycięstwo jest możliwe – apelowała.Niemieckie mediaW czasie spotkania z mieszkańcami nie zabrakło tematu mediów. Według Polskiej Agencji Prasowej część zebranych skarżyła się na brak rzetelnych informacji w mediach lokalnych i trudności z przebiciem się do nich ze swoimi problemami.– Media lokalne, a zwłaszcza regionalne są w większości niemieckie. Jeśli chodzi o media regionalne, to chyba jest poziom powyżej 80 proc. w Polsce. Narodowość kapitału ma znaczenie i to, że ta prasa nie jest polska, to oczywiście ma przełożenie na to, co w tej prasie jest napisane – wyjaśniała Lichocka. Posłanka wspomniała publikacje "Dziennika Zachodniego", w którym "ostentacyjnie jest realizowana opcja proniemiecka i próba budowania odrębności Śląska od Polski"."Jednowładztwo Kaczyńskiego"– To są niebywałe rzeczy, ale my troszeczkę jesteśmy bezradni, ponieważ jest państwo demokratyczne. Wiem, że to państwu się nie podoba. Ja też najchętniej bym wszystko pozamykała, powsadzała do więzień, zrobiła porządek raz, dwa, trzy i wprowadziła najlepiej jednowładztwo Jarosława Kaczyńskiego. Wtedy byłabym spokojna, że jest dobrze. Ale niestety nie możemy sobie na to pozwolić, bo jesteśmy krajem demokratycznym i obowiązują nas prawa i zasady państw demokratycznych – powiedziała. W rozmowie z Fakt24 Lichocka tłumaczy, że ludzie z sali pytali o tzw. program Cela+ (chodzi o oczekiwane przez elektorat PiS masowe zatrzymywanie osób odpowiedzialnych za 8 lat rządów PO-PSL). - Było kilka takich pytań i zażartowałam. Ja tego poważnie nie mówiłam - skomentowała Lichocka.Lichocka poinformowała, że w resorcie kultury jest przygotowany projekt ustawy, który zakłada dekoncentrację mediów. – Gdy będziemy wprowadzać prawo dekoncentracji mediów, stosując te same zasady, które obowiązują we Francji czy w Niemczech, podniesie się straszny wrzask, również we Francji i w Niemczech, że ograniczamy wolność prasy, prześladujemy media krytyczne wobec władzy i jest to dowód na to, że jesteśmy autorytarni, niedemokratyczni i dławimy wolność słowa – podkreśliła. Posłanka przyznała, że w związku z tym "trzeba wybrać moment na rozpętanie takiej kolejnej awantury". – Jest więc pytanie, w którym momencie ruszyć z tą armatą i to jest pytanie do Jarosława Kaczyńskiego, to on zdecyduje – podsumowała.Niewygodne pytania do Szydło: za co pani płacą?Posłanka PiS o zarobkach polityków. Wytyka dziennikarzom, że biorą po 50 tys. zł