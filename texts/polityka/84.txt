Powołując się na Konstytucję RP, parlamentarzyści Prawa i Sprawiedliwości podpisali wspólne stanowisko ws. walki z pornografią. Teraz przekażą je do ministerstw. – Powszechność pornografii kłóci się z konstytucyjną ochroną zdrowia, gdyż niszczy ona zdrowie, przede wszystkim psychiczne – mówił w poniedziałek dr Jerzy Ferenz, wspierający inicjatywę.Zespół ds. Rozwiązywania Problemów Uzależnień i Zespół na rzecz Polityki i Kultury Prorodzinnej podpisały w poniedziałek wspólne stanowisko ws. przeciwdziałania uzależnieniu od pornografii. Uczestnicy spotkania są zgodni, że pornografia ma szkodliwy wpływ na zdrowie. Powołują się na zapisy Konstytucji RP. „Stosując się do ujętych w Konstytucji gwarancji, ustawodawca ma obowiązek w jak największy możliwy sposób ograniczyć dostęp do pornografii” – relacjonuje posiedzenie zespołów „Nasz Dziennik”. – Pornografia jest zagrożeniem dla zdrowia publicznego, bo można w tej chwili mówić o pandemii uzależnienia od pornografii – mówi Fakt24 członek Zespołu na rzecz Polityki i Kultury Prorodzinnej Piotr Uściński z PiS.Parlamentarzyści porównali pornografię do narkotyków, jednoznacznie wskazując, że uzależnienie od niej prowadzi do destrukcji osobowości. „Pornografia oddziałuje na mózg swoich konsumentów w taki sposób co narkotyki, prowadząc do silnego uzależnienia i destrukcyjnych zmian osobowości” – cytuje wspólne stanowisko zespołów „Nasz Dziennik”.Czy politycy PiS mają jakieś lekarstwo na problem uzależnienia od pornografii? Póki co jedynie dywagują nad samym zagadnieniem. – Młodzież sama uważa, że ma za łatwy dostęp do pornografii. Tak jakby wołali do nas: Dorośli, pomóżcie nam! – tłumaczy nam Uściński.Okazuje się jednak, że nie tylko o dzieci chodzi! Członkowie zespołów planują objąć projektem także dorosłych! – Pornografia jako uzależnienie jest szkodliwa nie tylko dla dzieci, ale także dla dorosłych, bo każde uzależnienie jest szkodliwe i złe, bo człowieka zniewala – opowiada poseł PiS.Uściński jest zdania, że uzależnienie od pornografii może prowadzić nawet do zwiększenia liczby rozwodów! – Z uzależnienia od pornografii wynika wiele innych problemów zdrowotnych z dziedziny seksuologii, a także na przykład rozwody – snuje wizję poseł. Parlamentarzyści planują teraz przekazać swoje stanowisko ministerstwom oraz deklarują otwartość na dialog. – Prześlemy nasze stanowisko poszczególnym ministerstwom i będziemy debatowali nad tym, co realnie można zrobić – relacjonował w poniedziałek Uściński.Dziecięcy porno-światIzabela Pek, kochanka porzucona przez posła PiS: Pięta sprzedał mnie dwa razyByły doradca Leppera oglądał zdjęcia porno!