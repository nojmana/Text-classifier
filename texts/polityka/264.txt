Kara śmierci dla gwałciciela dziecka poniżej 12 roku życia. Zmiany w kodeksie karnym przyjął gabinet premiera Narendry Modiego - informuje "The Times of India".Nowe przepisy dotyczą nie tylko sprawców gwałtów na najmłodszych. Kara minimalna za gwałt na dorosłych kobietach wzrośnie do 7-10 lat z możliwością orzeczenia dożywotniego więzienia. Zgwałcenie dziecka w wieku 12-16 lat ma być zagrożone co najmniej 10-20 latami za kratami również z opcją skazania na dożywocie. Plan rządu Indii przewiduje także powołanie nowych, "szybkich" sądów. To właśnie przed nimi będą toczyć się procesy gwałcicieli. Oskarżeni nie będą mogli liczyć na zwolnienie za kaucją, jeśli ich ofiarą była osoba poniżej 16. roku życia.Od wielu dni na ulicach miast Indii trwały protesty po fali gwałtów. Ludźmi wstrząsnęła zbrodnia na nastolatce ze stanu Uttar Pradesz. W związku z nią zatrzymano deputowanego do parlamentu z ramienia partii rządzącej. Głośny był też przypadek porwania 8-letniej muzułmanki w stanie Dżammu i Kaszmir, którą gwałciło i zabiło ośmiu mężczyzn. Niedługo potem znaleziono zwłoki 11-latki zgwałconej i uduszonej w stanie Gudżarat.W 2012 roku przez Indie przetoczyła się fala podobnych protestów. Wtedy również wywołała je seria ataków seksualnych. Aktywiści ruchów praw obywatelskich twierdzą, że od tego czasu niewiele się zmieniło. Gwałty na kobietach są bagatelizowane przez policję, która często nawet nie rozpoczyna dochodzenia.Masz newsa, zdjęcie lub filmik? Prześlij nam przez dziejesie.wp.pl.