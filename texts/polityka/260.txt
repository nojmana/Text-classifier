Hodowca maszyn wirtualnych i psów, poza tym stary linuksiarz, bonvivant i śmieszek. W 2012 roku napisał na DP o algorytmie haszowania Keccak i wciąż pamięta, jak on działa.Ogólne rozporządzenie o ochronie danych osobowych (GDPR, czy też
po polsku RODO) już dziś przynosi nam konsekwencje, których
autorzy implementowanego właśnie w państwach Unii Europejskiej
prawa chyba się nie spodziewali. Wśród amerykańskich firm
internetowych furorę robi nowa usługa o nazwie GDPR Shield, dzięki
której będą one mogły uniknąć wszelkiego ryzyka prawnego związanego z naruszeniem RODO. Wystarczy kilka linijek kodu w
JavaScripcie.Założenia były dobre – ostatnia afera z Facebookiem dobrze
pokazuje, jak bardzo firmy internetowe „troszczą” się o ochronę
wrażliwych danych użytkowników. Realizacja jest jednak koszmarem
dla biznesu, oznaczając przede wszystkim ogromne koszty dostosowania
systemów informatycznych do wymogów rozporządzenia, jak również
ryzyko prawne i finansowe: naruszenie zapisów RODO grozi grzywną w
wysokości do 20 milionów euro lub 4 proc. rocznych przychodów (zależy
co wyższe).Co zaś najbardziej dotkliwe, RODO obejmuje nie tylko podmioty
oficjalnie działające na terenie Unii Europejskiej, ale wszystkie
podmioty, które przetwarzają dane choćby jednego obywatela państw
członkowskich UE, nawet jeśli ich zarządy nie mają pojęcia,
gdzie jest Bruksela. 
Internauta z Unii Europejskiej staje się w ten sposób
niepożądanym klientem. Jeśli operator przyjmie jego dane, będzie
musiał wyznaczyć specjalnego pracownika do ochrony danych
osobowych, wprowadzić reżim ujawniania wszystkich wycieków w ciągu
72 godzin, informować użytkownika o zebranych danych, oferować
możliwość przeglądania tych danych, a nawet ich usunięcia.Czy użytkownik z Unii Europejskiej wart jest tych kłopotów? Dla
wielu amerykańskich firm, szczególnie tych mniejszych, zdecydowanie
nie. Niektóre liczą, że nikt nie zauważy ich naruszeń. Inne już
uciekają z europejskiego rynku, odmawiając rejestracji kont
mieszkańcom unijnych państw wykorzystując w tym celu blokowanie
europejskich adresów IP.Jednak dla tych najmniejszych startupów samodzielne zarządzanie
blokadą może być zbyt dużym wyzwaniem. Z pomocą im przychodzi
nowa usługa GDPR-Shield.io,
która pozwala już za 9 dolarów miesięcznie zablokować cały ruch
z Unii Europejskiej. Jej twórcy otwarcie mówią, że nie ma sensu
wydawać tysięcy dolarów na konsultacje prawne tylko po to, by
uczynić witrynę internetową zgodną z wymogami RODO. Jeśli nie
prowadzi się biznesu skupionego na Europie, lepiej po prostu odciąć
się od Starego Kontynentu. W tym celu wystarczy wkleić kilka
linijek kodu w JavaScripcie do swojej strony internetowej.Nie jest to pierwszy raz, gdy unijny pomysł zwiększa
niedogodności korzystania z Internetu. Pamiętamy wszyscy "genialną" dyrektywę z 2011 roku, która zaśmieciła sieć bezużytecznymi
komunikatami o korzystaniu z ciasteczek – wszystkie witryny
skierowane do obywateli UE muszą dziś wyświetlać komunikat
pozwalający odmówić bycia śledzonym. Komunikaty irytują
koniecznością dodatkowego kliknięcia, które zwykle nic nie
zmienia. 
Tym razem jednak będzie gorzej – by skorzystać z wielu
interesujących usług internetowych, prowadzonych przez firmy spoza
UE, będziemy po prostu musieli korzystać z VPN-ów, które przecież
nie są za darmo. Plus może taki, że wzrośnie w ten sposób
anonimowość użytkowników, którzy będą mogli teraz bardziej
śmiało korzystać z zasobów Sieci, bez obaw, że ujawnione to
zostanie stronom trzecim.Jutro w Unii Europejskiej zaczynają obowiązywać nowe przepisy, zgodnie z którymi Internauci muszą mieć łatwiejszy dostęp do gromadzonych o nich danych w Sieci. Czytelne narzędzia dla swoich… Literówka, błąd lub inny problem z treścią publikacji? Będziemy wdzięczni za przesłanie informacji za pośrednictwem poniższego formularza:
Aktualności
Blog czytelników
Sprzęt
Gry
Wszystkie publikacje
Programy dla Windows (wersje stabilne)
Programy dla Windows (wersje rozwojowe)
Ostatnie tematy na forum
