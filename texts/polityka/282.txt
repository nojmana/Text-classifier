Dyrektorski stołek w rolniczej instytucji i 12 tys. zł brutto co miesiąc. O takiej pracy wielu młodych, wykształconych ludzi może tylko pomarzyć. Katarzyna Kwiecień, córka byłej wiceprezydent Radomia, a obecnej posłanki PiS Anny Kwiecień dostała ją, bo... akurat zwolniło się stanowisko!Jak ustalił Fakt24, Katarzyna Kwiecień pracuje w Krajowym Ośrodku Wsparcia Rolnictwa. Jest dyrektorem departamentu wsparcia eksportu. Oprócz pensji, może liczyć jeszcze na dodatki i trzynastą pensję... Praca jak marzenie. Tylko jak to się stało, że dostała to stanowisko?W 2016 r., czyli niedługo po wyborach parlamentarnych, Kwiecień zostaje zatrudniona w Agencji Rynku Rolnego jako główny specjalista w biurze zarządzania kapitałem ludzkim. Jej pensja, jak ujawnił nam rzecznik KOWR, to 2700-6500 zł. Co ciekawe, Kwiecień trafiła do ARR, choć z rolnictwem miała niewiele wspólnego. Sześć lat wcześniej ukończyła marketing i zarządzanie na SGGW, ale potem pracowała w firmach nie związanych z branżą rolniczą.Kwiecień w ARR doszła do stanowiska wicedyrektora. Kiedy agencja została zlikwidowana, a jej zadania przejął KOWR, została wicedyrektorem departamentu. I niedługo potem Kwiecień awansowano na dyrektora. Rzecznik KOWR Wojciech Adamczyk przyznaje, że „jej stosunek pracy został nawiązany na podstawie powołania”, co oznacza że nie musiała nawet startować w żadnym konkursie! – Miałam cały czas ciągłość znajomości zadań departamentu – tak swój awans tłumaczy nam sama Kwiecień.Tylko czy ten byłby możliwy, gdyby nie była córką posłanki PiS? – Po prostu zwolniło się stanowisko dyrektora i została podjęta decyzja, że to ona będzie sprawować tę funkcję – tłumaczy posłanka Anna Kwiecień. I jak podkreśla, „córka ma kompetencje, skończyła studia i zna języki”. Jak tysiące innych młodych ludzi, tyle że nie każdy ma mamę posłankę! Prawie 37 tys. zł nagrody dla Bochenka. Teraz się tłumaczy„Zawodzenie człowieka o niezdrowej psychice”. Ostra krytyka PiętySeksualny skandal w partii Korwina! Jego współpracownik zarażał weneryczną chorobą!