Na razie mają wystartować razem w wyborach samorządowych, ale wygląda na to, że to dobry pomysł i na wybory parlamentarne. Według najnowszego sondażu Kantar Public, Zjednoczona Opozycja może wygrać z PiS! Tak złych wyników partia rządząca nie miała od dawna.Badanie przeprowadzone metodą wywiadu telefonicznego wspieranego komputerowo (CATI), w dniach 9-10 kwietnia 2018 roku na reprezentatywnej próbie 1000 Polaków w wieku 18 lat i więcej pokazuje, że Zjednoczona Opozycja, czyli wspólna lista Platformy Obywatelskiej i .Nowoczesnej mogłaby liczyć w wyborach na 32 proc. poparcia. O trzy punkty mniej w tym badaniu ma Prawo i Sprawiedliwości ze swoimi koalicjantami. Najpopularniejsze modele rowerów w zaskakująco niskich cenach! Sprawdź i porównaj oferty. W Sejmie znalazłyby się na pewno jeszcze dwie formacje. Komitet Kukiz'15 mógłby liczyć na 10 proc. poparcia, a Sojusz Lewicy Demokratycznej na 7 proc. Pod 5-procentowym progiem wyborczym jest tym razem PSL (3 proc.). 13 proc. respondentów nie wie, na kogo oddałoby dzisiaj głos.Podobne badanie Kantar Public przeprowadziło 20 marca, a więc tuż przed „pokazaniem pazurków” przez wicepremier Beatę Szydło, festiwalem zapewnień „nam się należało” ze strony jej ministrów, gwałtowną reakcją prezesa Jarosława Kaczyńskiego czy ujawnieniem horrendalnych wydatków na podróże minister Anny Marii Anders. Wówczas prowadziło PiS z wynikiem 34 procent (teraz o 5 pkt. mniej), a druga była Zjednoczona Opozycja z wynikiem 27 proc, (teraz wzrost o 5 pkt.). Lepsze notowania miało Kukiz'15 (12 procent, a teraz o 2 pkt. mniej), za to SLD było „pod kreską”.Kto zdecydowałby o sukcesie Zjednoczonej Opozycji? Przede wszystkim najmłodsi wyborcy. W grupie 18-24 lata, PiS nie jest nawet drugi, przegrywając z ugrupowaniem Kukiza. Partia Jarosława Kaczyńskiego z kolei świetnie się trzyma w przedziale wiekowym 50-70 lat. O dziwo jednak w grupie kobiet 60+ to koalicja Grzegorza Schetyny i Katarzyny Lubnauer ma najlepsze wyniki! Nie jest oczywiście niespodzianką, że PiS wygrywa wybory na wsiach i w gminach do 20 tys. mieszkańców, za to z kretesem przegrywa w dużych miastach. Ciekawostką jest porównanie wyników wśród tych, którzy są zdecydowani by iść na wybory (45 procent badanych). Wśród nich wynik Zjednoczonej Opozycji jest jeszcze wyższy (37 procent), a przewaga nad PiS rośnie do 6 pkt. procentowych.PiS spadają notowaniaSzydło: im się one należały!