Po tym, jak prezydent zapoznał się z postulatami rodziców dzieci niepełnosprawnych i obiecał im pomoc, portal 300polityka poinformował, że do Sejmu na spotkanie z nimi jedzie też premier.- Utworzymy fundusz wsparcia dla osób niepełnosprawnych. Specjalna danina solidarnościowa, taki niewielki podatek dla najbogatszych na rzecz najbardziej poszkodowanych. Nie można takich zmian tworzyć na kolanie. Chcemy, aby te zmiany, które proponujemy były umocowane bardziej niż ustawowo. Do połowy maja zostaną zaproponowane szczegółowe zmiany do konstytucji. Wierzę, że opozycja poprze nas w tej sprawie - zapowiedział Mateusz Morawiecki.Podkreślił, że osoby niepełnosprawne są najbardziej dotknięte przez los i "najmocniej potrzebują naszego wsparcie i pomocy". W ten sposób powstać ma fundusz wsparcia osób niepełnosprawnych. Nowa danina miałaby zacząć obowiązywać od nowego roku. Rodzice dzieci niepełnosprawnych od środy protestują w Sejmie przeciw skandalicznie niskim świadczeniom socjalnym. "Będziemy tutaj czekać na osoby decyzyjne. Mam nadzieję, że się z nami zmierzą".Zobacz także: Protest w Sejmie. Uczestnicy pełni nadziei po spotkaniu z prezydentem W czwartek rozmawiała z nimi minister pracy, rodziny i polityki społecznej, Elżbieta Rafalska. - Czekamy na prezesa Kaczyńskiego, premiera Morawieckiego, być może też na prezydenta Andrzeja Dudę - mówili rodzice. Głowa państwa pojawiła się w Sejmie w piątek rano, szef rządu - przed godziną 16.Protestujący chcą m. in., by świadczenie "500 plus" było przyznawane dzieciom niepełnosprawnym również po tym, gdy osiągną one pełnoletniość.Masz filmik, zdjęcie lub newsa? Prześlij nam za pośrednictwem dziejesiewp.pl