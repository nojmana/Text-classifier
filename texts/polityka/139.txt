"Hej, RyszardTerlecki, internauci podesłali fotkę z Krakowa, podobno takie parkowanie "wam się należało"? Aż nie chce mi się wierzyć, że to możliwe? Jakiś komentarz? A może wszystko wiedząca Beata Mazurek to skomentuje?" - napisał na Twitterze Budka i zamieścił zdjęcie, na którym widać wicemarszałka Terleckiego parkującego w niedozwolonym miejscu. Można za to otrzymać mandat w wysokości kilkuset złotych.Wszystko wskazuje na to, że zdjęcie jest autentyczne i zostało zrobione w rodzinnym mieście wicemarszałka, gdy ten wrócił do Krakowa na majówkę. Dotąd Ryszard Terlecki nie odniósł się do wpisu Borysa Budki. Nie skomentowała go także wywołana do tablicy przez polityka PO rzecznik PiS Beata Mazurek.Czujni internauci od razu przypomnieli posłowi Platformy fotografię wykonaną w lutym, gdy odbywała się Rada Krajowa największej partii opozycyjnej. Dla niektórych gości Rada zakończyła się niemiłą niespodzianką. Nie wszyscy działacze PO skorzystali wówczas z płatnego parkingu na terenie kompleksu Centrum Konferencyjno-Szkoleniowym Fundacji "Nowe Horyzonty". Straż Miejska zablokowała koła zaparkowanych samochodów.Masz newsa, zdjęcie lub filmik? Prześlij nam przez dziejesie.wp.pl