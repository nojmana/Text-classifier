Wcześniej ministerstwo oficjalnie informowało, że nikt z osób, które przyznawały granty w ramach konkursu "Wsparcie Uniwersytetów Trzeciego Wieku" nie był związany z żadną partią z koalicji rządzącej. Ustalenia "Wprost" wskazują jednak na to, że to nieprawda.Przewodniczącym komisji konkursowej był Michał Wypij. Pracownik gabinetu politycznego ministra Gowina i prezes partii Porozumienie w Olsztynie.Drugim ekspertem, oceniającym projekty był Ryszard Adamczak, który w 2014 roku startował do wyborów do Europarlamentu z listy Polski Razem, czyli poprzedniej partii Jarosława Gowina.Trzeci jest Kamil Bortniczuk, były dyrektor biura w Ministerstwie Nauki i Szkolnictwa Wyższego. W ostatnich wyborach znalazł się na liście wyborczej PiS w Opolu - pisze "Wprost".Kolejną osobą, która oceniała zgłoszenia do konkursu, był Jan Strzeżek, członek zarządu krajowego partii Porozumienie i asystent polityczny Jarosława Gowina.Oprócz nich w komisji zasiadały jeszcze cztery osoby.Redakcja "Wprost" ustaliła także, że istnieją powiązania pomiędzy przewodniczącym komisji i założycielem fundacji, która powstała tydzień przed ogłoszeniem konkursu i została wsparta 247 980 złotymi.- Z panem Michałem Wypijem znam się z racji mojej działalności społecznej. Dodatkowo pana Michała widuję na meczach Stomilu Olszty - mówi redakcji Radosław Wojnowski, prezes InnWarmia.W drugiej edycji konkursu nazwiska osób związanych z Jarosławem Gowinem i jego partią zniknęły z komisji.- To świadczy o tym, że komisja mogła być potraktowana jako organ partii Porozumienie - komentuje poseł PO, Krzysztof Brejza, znany z ujawnienia nagród dla ministrów w rządzie Beaty Szydło.W drugiej edycji konkursu "Wsparcie Uniwersytetów Trzeciego Wieku" 237 tysięcy złotych otrzymało Stowarzyszenie Ekonomia Nauka Społeczeństwo "SENS" z województwa świętokrzyskiego. Prezesem tej instytucji jest Krzysztof Kupiec, szef powiatowych struktur partii Porozumienie i asystent społeczny posła z tego ugrupowania, Michała Cieślaka.Związana z Cieślakiem jest także wiceprezes "SENS"-u, Aneta Bobowiec Stachowicz, która jest jego pracowniczką. W zarządzie jest także Hubert Przybyszewski, były pełnomocnik partii Gowina w powiecie kazimierzowskim.Ta organizacja powstała na 18 dni przed ogłoszeniem ministerialnego konkursu.Po publikacji "Wprost" sprzed tygodnia "SENS" zrezygnował z umowy z ministerstwem, tym samym zrzekając się grantu.Uwagi budzi także przyznanie 312 tysięcy Stowarzyszeniu Nauczycieli i Wychowawców w Kielcach. Jego prezesem jest Iwona Wielgus, która współpracowała z Renatą Janik, obecnie doradczynią ministra Gowina i członkinią zarządu jego partii.Z nieoficjalnych informacji wynika, że minister Gowin i Renata Janik odwołali spotkania z wyborcami w województwie świętokrzyskim.Chcesz być na bieżąco z najważniejszymi informacjami dnia? Polub Onet Wiadomości na Facebooku!(MS)