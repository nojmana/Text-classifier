Suski zaznaczył jednocześnie, że nie mówi o zasługach wojskowych. - Bo na polu walki Piłsudski ma dokonania - wyjaśnił.Jeden z widzów, który dodzwonił się do studia, zapytał polityka PiS, dlaczego nie zajmuje bardziej eksponowanego stanowiska. - Ja traktuje tę pracę jako powinność, a nie uzyskiwanie pozycji do eksponowania się. Nawet jeżeli miałem propozycję bardziej eksponowane, to uważam, że inni mają większe predyspozycje, a ja staram się na swoim polu robić, żeby pomagać - odpowiedział Suski.Podczas programu Marek Suski odniósł się także do głośnej ustawy 447, która ostatnio została przyjęta w USA. - To jest ustawa, która w Polsce nie obowiązuje, więc jakie stanowisko miałby rząd zajmować - ocenił. - To jest prawo obowiązujące, jeśli jest przyjęte w Stanach, to obowiązuje w Stanach - dodał.W rozmowie został także poruszony temat pomnika Katyńskiego w Jersey City oraz wypowiedzi burmistrza tego miasta na temat marszałka Senatu Stanisława Karczewskiego. "To jest prawda o sile stojącej za tym pomnikiem. Wszystko, co mogę powiedzieć, to to, że ten facet jest żartem. Fakty są takie, że znany antysemita, biały nacjonalista i osoba zaprzeczająca Holokaustowi, czyli ktoś taki jak on, ma zerową wiarygodność. Jedyną nieprzyjemną sprawą jest senator Stanisław. Kropka. Zawsze chciałem mu to powiedzieć" - napisał Steven Fulop.- Na głupotę nie ma lekarstwa. Możemy tylko ubolewać, że wydawałoby się poważna osoba ma albo bardzo dużo złej woli, albo kompletny brak wiedzy. Być może chodzi o to, że tam są duże interesy i chodzi o ten plac i trzeba znaleźć jakieś uzasadnienie, żeby usunąć ten pomnik - stwierdził Marek Suski.Chcesz być na bieżąco z najważniejszymi informacjami dnia? Polub Onet Wiadomości na Facebooku!(dp)