W oświadczeniu majątkowym za 2016 rok prezes PiS Jarosław Kaczyński wykazał uposażenie w wysokości 147 tys. zł. Jest to niemal dokładnie 30 tys. zł wyższe od uposażeń, które wykazywał w poprzednich latach. Skąd bierze się ta różnica? Z ustaleń „Rzeczpospolitej” wynika, że Jarosław Kaczyński w 2016 roku otrzymał z Sejmu odprawę emerytalną.Skorzystał z art. 38 ustawy o wykonywaniu mandatu posła i senatora, który mówi: „posłowi i senatorowi, który w trakcie sprawowania mandatu lub w ciągu dwunastu miesięcy po jego wygaśnięciu (…) przechodzi na emeryturę (…) przysługuje jednorazowa odprawa w wysokości trzech uposażeń”.Poseł może wystąpić o odprawę, mimo że cały czas normalnie pobiera uposażenie i dietę, a w dodatku zaczyna dostawać emeryturę. W oświadczeniu za 2016 rok Kaczyński wykazał emeryturę w wysokości 38 tys. zł.Krzysztof Brejza z PO, który zasłynął nagłośnieniem nagród dla ministrów, twierdzi, że wymagający skromności prezes powinien świecić przykładem. – Mam podstawy sądzić, że to on był autorem pomysłu comiesięcznych nagród. Skoro ministrowie przekazują kwoty na Caritas, mógłby postąpić podobnie – uważa.Zauważa, że odprawa emerytalna przysługująca posłom jest zdecydowania wyższa niż u pracowników zatrudnionych na podstawie kodeksu pracy. W przypadku tych ostatnich odpowiada tylko jednomiesięcznemu wynagrodzeniu.Zainteresowania odprawą swojego szefa nie rozumie rzecznik PiS Beata Mazurek. – Prezes przeszedł na emeryturę w wieku 67 lat, choć uprawnienia uzyskał dwa lata wcześniej. Odprawę emerytalną pobrał zgodnie z prawem. Dziwię się, że dziennikarze interesują się odprawą Jarosława Kaczyńskiego, a innych polityków już nie – mówi.Więcej na ten temat w czwartkowej „Rzeczpospolitej”
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo