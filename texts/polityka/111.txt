Jesteśmy płatnikiem, bo ten kapitał z prywatyzacji, który tanio bardzo wykupił nasz przemysł, 60 proc. naszego przemysłu, handel, [...] dzisiaj czerpie z tego dywidendy w wysokości łącznej około 100 mld zł, a netto z Unii Europejskiej do Polski przypływa 25 mld zł" – tym jednym zdaniem wygłoszonym podczas Europejskiego Kongresu Gospodarczego (EKG) Mateusz Morawiecki być może pobił swoisty rekord, udało mu się bowiem zmieścić w nim aż pięć manipulacji.Mateusz Morawiecki, by dowieść, że Polska jest przez Unię Europejską drenowana, zestawił ze sobą przepływy o diametralnie odmiennym charakterze – o ile unijne transfery stanowią zwyczajną redystrybucję bogactwa, to zyski są wynagrodzeniem za zainwestowanie kapitału i związane z tym ryzyko, odzwierciedlając produktywny wkład kapitalistów w gospodarkę.Sugerując, że jedynym pożytkiem z członkostwa Polski w UE są unijne dotacje, Morawiecki zignorował też najważniejszą z punktu widzenia gospodarki, choć dla wielu laików niestety niedostrzegalną, korzyść z istnienia wspólnego rynku, czyli tzw. cztery swobody: przepływu osób, kapitału, towarów i usług. Dzięki nim polskie firmy mają dostęp do przeszło pół miliarda konsumentów zamieszkujących UE. Korzyści z tym związane najłatwiej dostrzec w saldzie usług: w 2017 r. eksport netto usług sięgnął już prawie 80 mld zł, znacznie przewyższając skalę unijnych transferów.100 mld zł, o których mówił Mateusz Morawiecki, to dochody z inwestycji zagranicznych, a nie same dywidendy. W przypadku bezpośrednich inwestycji zagranicznych (BIZ) są to głównie zyski niepodzielone, tj. zyski przed podjęciem przez inwestorów decyzji o ich przeznaczeniu, a przeznaczyć je mogą albo na wypłatę dywidend, albo na reinwestycje wewnątrz firmy. W ubiegłym roku 32,6 mld zł z 64 mld zł, czyli ponad połowę, zagraniczni kapitaliści zdecydowali się reinwestować w dotychczasową działalność.Jeśli chodzi o drugą istotną formę inwestycji zagranicznych, czyli inwestycje portfelowe, to dochody z nich przyjmowały przede wszystkim formę odsetek od papierów dłużnych (14,1 mld zł), głównie tych wyemitowanych przez polskie państwo. Dywidendy z inwestycji portfelowych były relatywnie małe i wyniosły zaledwie 2,7 mld zł.Podsumowując, inwestorzy zagraniczni zarobili w zeszłym roku w formie dywidend 34,1 mld zł. Nierzadko jednak część dywidend pozostaje w kraju – dzieje się tak wtedy, gdy inwestorzy finansują z nich inne projekty.Swoją drogą, paradoksalne jest to, że z jednej strony Morawiecki wypomina zagranicznym kapitalistom ich dochody, a z drugiej zapewnia ich, iż są mile widziani, od czasu do czasu dotując ich działalność z publicznej kasy.Wskazując na same odpływy związane z BIZ (czy szerzej, inwestycjami zagranicznymi), Morawiecki zignorował wynikające z nich korzyści, chociaż jest on ich w pełni świadomy – jeszcze jako minister chwalił się przyciąganiem do kraju nowych inwestorów zagranicznych.Napływ BIZ pozwolił na szybszy wzrost zasobu kapitału w Polsce, co tylko do 2016 r. podniosło nasz PKB o ponad 100 mld zł. Jednak to nie większa ilość kapitału, lecz transfer technologii i know-how jest tutaj najważniejszą korzyścią. Ta wiedza, za sprawą rotacji kadr, z czasem trafia też do rodzimych firm. Z pewnością Morawiecki więcej nauczył się o zarządzaniu, pracując w zagranicznym banku, niż gdyby był menedżerem np. państwowej kopalni.Ponadto szersza gama produktów oferowanych przez bardziej zaawansowane zagraniczne firmy pozwala na większą specjalizację i szybszy rozwój korzystających z ich usług firm krajowych. W końcu presja konkurencyjna zagranicznych firm wymusza na krajowych firmach wzrost wydajności, co też przekłada się na szybszy wzrost gospodarczy i wyższe płace. Według ostrożnych szacunków polski PKB jest dzięki BIZ wyższy o ponad 250 mld zł.Manipulacja nr 4 to teza, że z inwestycji zagranicznych finansowano tylko zakup prywatyzowanych firm. Morawiecki podczas swojego wystąpienia na EKG ostro skrytykował polską prywatyzację z lat 90., oświadczając, że „popełniono wtedy bardzo zasadniczy błąd". Chwilę później stwierdził wprost, że zagraniczny kapitał czerpie całość swoich „dywidend" ze sprywatyzowanych firm.Tymczasem w Polsce w latach 90. wartość transakcji prywatyzacyjnych, w których uczestniczyły podmioty zagraniczne, stanowiła raptem 16 proc. napływu BIZ – jest to odsetek mniejszy niż choćby w Chorwacji (65 proc.), w Bułgarii (50 proc.), w Czechach (45 proc.), na Węgrzech (31 proc.), a nawet w Rosji (17 proc.).Większą część BIZ w Polsce wydano na inne cele: fuzje i przejęcia prywatnych firm, rozbudowę już istniejących czy umiłowane przez Morawieckiego greenfieldy (inwestycje od podstaw). Aż dziwne, że premier nie odczuł dysonansu, kiedy w tym kontekście mówił o dominacji kapitału zagranicznego w handlu: przecież wielkie sieci supermarketów i dyskontów były w Polsce budowane od zera.Manipulacja nr 5 to twierdzenie, że państwowe firmy sprywatyzowano za tanio. Tu Morawiecki powtórzył bałamutne opinie takich autorów jak Witold Kieżun czy Kazimierz Poznański, których metody badawcze polegają na zestawianiu ze sobą danych tak, by wywołać u czytelnika wrażenie, że podczas prywatyzacji drastycznie zaniżono wartość przedsiębiorstwa, z pominięciem wszystkich zdarzeń istotnie przyczyniających się do wzrostu wyceny firmy po jej sprzedaży.Kiedy przyjrzymy się bliżej przedstawianym przez nich przypadkom, dostrzeżemy, że prywatyzowane firmy sprzedawano na ogół po cenach odpowiadających ówczesnym realiom rynkowym. Wzrost wyceny firm po prywatyzacji wynikał najczęściej z poprawy jakości zarządzania, reinwestycji czy tak prozaicznej sprawy, jak wysoka w latach 90. inflacja.Naturalnie pojawia się pytanie, czemu mają powyższe manipulacje służyć: czy tylko zdobyciu głosów wyborców, czy wybiciu się na błędnie pojmowaną suwerenność. Być może tylko temu pierwszemu, jednak granie na nucie gospodarczej ksenofobii – jak pokazuje przypadek Wielkiej Brytanii – może mieć katastrofalne konsekwencje.Marcin Zieliński jest ekonomistą Forum Obywatelskiego Rozwoju,  a dr Aleksander Łaszek głównym ekonomistą FOR
		Żadna część jak i całość utworów zawartych w dzienniku nie może być powielana i rozpowszechniana lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętę digitalizację, fotokopiowaniem lub kopiowaniem, w tym także zamieszczaniem w Internecie - bez pisemnej zgody Gremi Media SA. Jakiekolwiek użycie lub wykorzystanie utworów w całości lub w części bez zgody Gremi Media SA lub autorów z naruszeniem prawa jest zabronione pod groźbą kary i może być ścigane prawnie.
	
        Rozpowszechnianie niniejszego artykułu możliwe jest tylko i wyłącznie zgodnie z postanowieniami "Regulaminu korzystania z artykułów prasowych" [Poprzednia wersja obowiązująca do 30.01.2017]. Formularz zamówienia można pobrać na stronie www.rp.pl/licencja.
    Dostępne tylko dla zalogowanego użytkownika.Uzyskaj dostęp do aktualnego E-wydaniaMasz aktywną subskrypcję? Zaloguj się lub wypróbuj za darmo wydanie testowe.nie masz jeszcze konta w serwisie? Dołącz do nasUzyskaj dostęp do E-wydania lub wypróbuj za darmo